<?xml version="1.0" encoding="ISO8859-1"?>
<C title="Paris">
<C date="14/07/00">
 <P>Igår var det den 14 juli. Nationaldag. I sverige hör man knappast
av nationaldagen. Den finns nästan inte. Som om midsommar var vår
nationaldag. Vi firar den minst lika mycket som fransmännen firar sin
nationaldag. Fast så har de ju också lite mer att fira än vi - en hel
blodig revolution! Nå, hur som helst skulle det skjutas raketer från
eifeltornet, hade Jennie läst ngn stans.</P>
 <P>Så i förgår när vi var och fikade tillsammans (Och slutligen även
tillsammans med en fransman hon lärt känna, men det skall jags kriva
om lite senare) så tyckte hon att vi kanske kunde ses och titta på
raketerna. Hon skulle träffa några bekantan från hennes hembyggd
också, så vi skulle bli sex stycken...</P>
 <P>Så, i går, så ringde jag henne vid 18-tiden. Hon berättade då att
hon och hennes bekanta skulle ut och ät först. Jag undrade när hon
ville att vi skulle ses, men hon viste inte, och bad mig ringa igen
senare, vid 10-tiden ungefär.</P>
 <P>Sagt och gjort, jag hackade lite mer, fick några buggar fixade,
och sedan var klockan halv nio, och jag tog tunnelbanan hem för att ta
en dush och äta lite först. Så, ungefär vid 10 över 10 ringde jag
henne igen. Nu hade de tagit sig ut till Trocadero nån stans, och jag
tog tunnelbanan ditåt. Men Trocadero-stationen var avspärrad, så jag
var tvungen att gå av vid Iena ist. Därifrån försökte jag återiogen
ringa henne, men utan att komma fram. Och raketerna såg jag inte så
mycket av, det var en massa träd ivägen. men hörde, det gjorde
jag. Ett sånt oväsen!</P>
 <P>När raketerna slutligen tystnat fick jag så tag i Jennie igen, och
efter lite frustrerat springande och ytterligare ett telefonsamtal
fick vi så tag på varandra. Hon var utanför nån sorts fruktbar, och
hennes bekanta väntade inne.</P>
 <P>Här inträffar vad som inträffat flera gånger då jag träffat
Jennie, och andra människor med för den delen. Jag får först en impuls
att krama om personen. Men precis innan jag gör det stannar jag upp,
och säger bara hej i stället. Nån stans har5 jag nån dum spärr mot
kroppskontakt - fortfarande.</P>
 <P>Fasten Jennie och jag har kännt varandra i drygt en månad så har
vi inte nuddat varandra! Inte tagit i hand, inte kramats om när vi
mötts. Det är som om min kontakskräck stod skriven i stora röda
bokstäver över hela mitt ansikte, så att alla människor såg det boch
anpassade sig. det är läskigt. Ännu läskigare är hur olika människor
reagerar mot olika människor:</P>
 <P>När jag och Jennie efter en trevlig fika runda i några äldre
kvarter, var på väg hem, så undrade Jennie om jag ville hänga med; hon
skulle träffa en fransk kompis och fika och det kunde ju vara en
ganska nyttig lektion i franska! Jodå, klart jag ville hänga med.</P>
 <P>Jennie har berättat lite om killen i fråga tidigare. Han är
rudby-spelare, och kommer från algeriet - han blev rekryterad hit av
en klubb och spelar på nationell nivå. Till saken hör att rudby är en
ganska stor sport i Frankrike. För övrigt har pojken i fråga flickvän,
vilken varit på besök i helgen, och Jennie berättade att hans kompisar
beräåttat att han och hans flickvän stängt in sig på hans rum när hon
kom, och sedan inte tittat ut förrens helgen var över (Med den vanliga
kompis-mobbing-tonen).</P>
 <P>Det läskiga var Jennies och hans bemötande av varndra. Totalt
olika mot hur Jennie och jag bemöter varandra. Under hela fikan satt
Jennie med sin hand på hans lår. När vi kom dit, kystes de på kinden
(Inte bredvid)... Inte förn att något av det är speciellt
konstigt. Inte det minsta. det är hur jag uppför mig mot Jennie som är
konstigt. Och hur hon uppför sig mot mig. men det är nog bara en
spegeleffekt.</P>
 <P>Under tiden här har jag fått mer en nog av det jag kom hit för -
avskilldhet och tid att tänka. När bjag valde att säga ja till att åka
hit, var en baktanke att jag inte skulle ha några vänner, och en
språkbarriär skulle hindra mig från att omedelbart skaffa några. Jag
skulle kunna koncentrera mig på mitt hackande, på mitt tänkande. Och
det har jag kunnat göra. Till fullo.</P>
 <P>Jag har på ett sätt återgått till hur jag var på gymnasiet. Under
studenttiden kröp jag fram en bit ur mitt skal, fällde in taggarna,
började få vänner och gå ut. Visserligen bara nördar och andra trasiga
människor, visserligen bara på HG, men ändå. Jag gick ut. Jag
festade. Jag kunde i alla fall inbilla mig, i alla fall under korta
stunder, att jag var i alla fall lite normal. Att sitta och dricka te
med Martina, eller Jenny, eller nån av de andra, känndes i alla fall
som något som vem som helst kunde gjort. Kanske med modifikation för
samtalsämnena, dock.</P>
 <P>Men nu sitter jag här och känner mig asocial, asexuell. Ibland är
jag mycket nöjd med hur det är, ibland inte det minsta nöjd. Den här
texten är nog ett resultat av det vsenare. Jag har funderat flera
dagar på att börja skriva på den, men praktiken har hindrat mig. Jag
har inte varit på humör bpå kontoret, och hemma har jag inte haft
något att skriva på.</P>
 <P>Men idag fick jag äntligen igång min skrothög till 486a! Jipiii!
Jag har försökte flera gånger att installer <Em>någon</Em> linux på
den - och alla har vägrat. det är enj bärbar, och den har inte nån
CD. Men den har ett PCMCIA-nät. Som dock inte har varit till det
minsta nytta under installationen :( mern med svart magi, spikklubba
och slägga, har jag nu äntligen fått in en strippad <Link
name="mandrake" ref="http://www.linux-mandrake.com">Mandrake</Link>
7.0 på den. Tom nätet dunkar, och jag kan köra X i 320x200, vad jag nu
skall ha det till. men en emacs har jag. Och det räcker ganska
långt!</P>
</C>

<C date="15/07/00">
 <P>Hoppandes fram och tillbak mellan köket och sovrummet. Ena minuten
sitter jag och läser ur del två av <Link name="Tjänstekvinnans Son 1"
ref="book://isbn=91-7448-309-9,Author=August Johan
Strindberg,copy=Literaturfrämjandet,Tittle=Tjänstekvinnans
Son,Subtitle=Jäsningstiden">Tjänstekvinnans Son, del 1,
Jäsningstiden</Link> av Strindberg, andra minuten står jag i köket och
diskar, sedan tillbaka igen då jag måste låta några saker stå i blöt
eftersom de torkat in. Och så tröttnar jag på läsandet, tar upp datorn
och skriver lite. sedan mer läsande.</P>
 <P>Det här skulle kunna bli ett hemtänker jag medans jag skruvar på
skruvarna som håller fast översvämmningsröret från varmvattenberedaren
så att diskställningen skall få plats ordentligt. Men det kommer det
aldrig att bli. Jag kommer flytta härifrån om en och en halv
månad. Vart vet jag inte. Idag borde jag ha ringt några av de adresser
jag hittat på Svenska Kyrkan, men det har jag inte gjort. I stället
har jag fått min dator att funka, och är just nu på väg att diska och
därefter laga mat.</P>
 <P>Jag har inte lagat mat hemma sedan Jennie var här och jag bjöd
henne på middag (Ris och ratatouile)! Jag har bara ätit ute, och ätit
musli och mjölk, eller inget alls, hemma. Men nu skall jag laga en
riktig middag igen. Återstår dock att testa min wook som jag fick i
avskedspresent från Hern Labs. jag har inte invigt den än. Och jag vet
inte var i Paris jag kan itta ingredienser. Jag vet inte ens var jag
kan få tag på ingefärqa, eller för den delan vad det heter på franska
(Tittar efter: gingembre). Men nu är bestämt disken blöt. Dags att
diska!</P>

<Paus></Paus>
 <P>En omgång disk till i blöt, och jag är tillbaka i fotöljen. Läser
lite mer av Strindberg. han är vid teatern nu. Som statist. Här
inträder en lång paus, då jag lyssnar på musiken på radion. En riktigt
cool orgelbasserad, medryckande sak på FJ. Därefter mer paus, och
sedan lite fingrande på Fn-tangenterna (Aha, det var <Em>så</Em> man
ställde ine kontrast och ljusstyrka!).</P>

<Paus></Paus>
 <P>På något underligt sätt känner jag mig befrändad med
Strindberg. Hans ensamhet. Hans oförmåga att passa in. Men många saker
skiljer. Hans syn på världen och på kvinnor. men inte hans syn på
andra människor.</P>
 <P><Quote>Among any suficient number of persons, the majority are
idiots</Quote> - inte för att det finns så många ytterst idiotiska,
utan helt enkelt därför att om tillräckligt många människor samlas,
kommar alltid någon att vara smartare än de andra, men de andra kommer
inte lyda hans eller hennes råd, utan den näst dummaste bland dems
råd, samt förakta den smarta, som därigenom kommer att fälla den
citerade kommentaren.</P>
 <P>Men en så enkel förklaring ger inte människor rätt i det
de gör! Man har i århundraden jagat de smartare, eller för den delen
alla annorlunda. Se bara vad som blev resultatet av dödsskjutningarna
i USA nyligen! En formlig folkstorm mot alla som var lite annorlunda,
med gratis hot-lines att ringa och anmäla folk via, belöningar till
barn som anmälde sina klasskamrater och ungdomar som trakasserades av
lärare, rektorer och polis, bara på grund av sin klädsel eller sitt
intresse i datorer!</P>
 <P>På samma gång som folk där nere hatar en, så blir man
belönad. Samhället både hatar och behöver sina lärda. Varför skulle
jag annars få 21000Fr/månad, om inte för batt jag var behövd? men
kanske är det just min utsatthet som är behövd? Man lär sig inte så
fort, och så mycket, som när man är ensam. Det var ju därför jag
flyttade till Paris. Samhället mobbar en viss andel individer, så att
några av dem går under, men resten blir starkare och blir de kunniga,
de intelligenta. Samhället skapar nördarna genom mobbing och
utstötning helt enkelt för att det behöver dem. Samhällen som inte
gjort så har gått under, för de har inte haft några intelligenta och
kunniga som kunnat föra dem vidare. Darwinism applicerad på
samhällen. Med en förödande konsekvens. Och med denna slutsatts - är
det då möjligt, eller ens eftersträvansvärt, att avskaffa mobbing och
utstötning, sett från det etablerade samhällets perspektiv? Nej! Vi
skall alla bli kuggar i maskineriet, eller mosas mellan kuggarn!</P>
 <P>Nej, nu har jag bestämt en omgång disk till, och sedan skall jag
laga mat!</P>

<Paus></Paus>
 <P>Efter en lång stunds grönsakshackande är jag nu tillbaka i
fotöljen. FJ spelar nån dunkande smörja. Inte det minsta
melodiskt. Och i köket är det nu släckt. Under grönsakshackandet kom
jag att tänka på det jag skrivit om mmej och Strindberg, och då i
synnerhet på hans och mina bilder och relationer till kvinnor. och då
också nördars i allmänhets relation till kvinnor.</P>
 <P>Det sägs ofta att databranshen gör för lite för
jämställdheten. Ja, den är mansdominerad. Nej, den gör inga åtgärder
för att bli något annat. Åtgärder? Program för att få in mer kvinnor?
Hur har männen som hamnat där hamnat där? Genom att sitta och försöka
klura ut hur sin C64 funkade. Genom hackande. Så har också de få
kvinnor som faktiskt finns där gjort. Vad skall göras för att få dit
fler kvinnor? Säga att ja vist, kom hit om du gått en kurs i HTML är
sitt och skriv hemsidor 8 till 5? Vad skulle nyttan med det vara? Ens
för kvinnorna?</P>
 <P>Om några år kanske inte datalogi är så heppt längre. Då kommer
ingen att bry sig. Och då kommer en del av lycksökarna att ha hamnat
någon annan stans. De verkliga freaksen kommer att finnas kvar, om de
inte hittat något annat att hacka på. Oavsett om de är kvinnor eller
män.</P>
 <P>Samtidigt som många datanördar är lite misstänksamma mot kvinnliga
programmerare, i första hand eftersom det finns så få kännda kvinnliga
programmerare, så kan de inte moraliskt motivera misstänksamheten. Kan
man acceptera att en dator, om den programmerades rätt, så att den för
samma indata, gav samma utdata, som en människa, skulle tillkännas
intelligens och individstatus, så kan man inte samtidigt argumentera
för att inte en kvinna kan vara en lika god programmerare som en
man. Men faktum kvarstår: Jag känner bara en kvinnlig datanörd. Och en
som skulle kunna bli/blivit det, om hon får/fått rätt tillfällen,
literatur och bekantskap.</P>

<Paus></Paus>
 <P>Nu har jag ätit en rejäl portion, eller, enligt rispaketet, två
portioner, ris och ratatouile. Riktigt gott faktiskt, om än inte
perfekt, då jag saknar tomatpuré... Under måltiden funderade jag lite
på att börja skriva om sådant som hänt tidigare i mitt liv, men som
jag inte skrivit ner vid de tillfällena. Men jag är osäker; det är ett
digert arbete. Jag har många luckor i mina minnen, och många minnen är
ledsamma. Som tur är, så är det nog de ledsammaste som jag glömt!</P>
 <P>För övrigt ber jag dej, eller er som läser detta ursäkta min mycket
varierande skrivstil - från högtravande gamaldags till näst intill
talspråk med inslag av modern mailingstil. Antagligen är det
Strindbergsläsandets fel - fasten boken är en omarbetad upplaga där de
mest ålderdomligaste uttrycken moderniserats, så är ändå språket
gamalmodigt och inte minst högtidligt. Och det smittar onekligen av
sig, när man, som jag nu gör, omväxlande läser och skriver.</P>

<Paus></Paus>
 <P>För övrigt börjar det nog bli läggdags för mej!</P>
</C>

<C date="16/07/00">
 <P>Wow - har precis skrivit min första check nånsin - jag har betalt
elen för den gångna månaden till Dizian, som precis återkommit från
sin semester. 107.6Fr, så det var inte så mycket. Men lite kul är det
att jag aldrig tidigare skrivit en check i hela mitt liv...</P>
 <P>Jag har för övrigt ringt på en av annonserna på Svenska Kyrkan
ang. lägenheter. En större lägenhet i 18e som jag kanske kan få dela
med två norska tjejer. Får se hur det blir med det - jag skall dit i
morgon kväll och se på den.</P>
 <P>Nu skall jag dock ta och äta lite (Värma på den ratatouile som
blev över igår och koka lite ris).</P>

<Paus></Paus>
 <P>Så, nu är maten satt på uppvärmning. Jag är nog alldelse för hungrig
för att komma på något vettigt att skriva. Skall nog ta och läsa lite
i Strindbergs i stället...</P>

<Paus></Paus>
 <P>Så, jag har då äntligen beslutat mig för att skriva om mitt
förflutna. Men jag skall ta det i bakvänd ordning - börja med det
senaste:

<C title="Studenttiden - linköpingsflytten">
 <P>Min flytt till Linköping var hastig, nästan lite flycktartad. Mina
förälldrar hade, efter att jag i vanlig ordning knappast brytt mig om
framtiden och inte gjort några större ansträngningar för att hitta en
bostad i Linköping, satt in en annons i Östgöta Correspondenten. Genom
den hade jag fått tag på en lägenhet i ett halvår i andra hand i
Berga. Flickan som ägde lägenheten skulle plugga en termin i Uppsala
(Eller om det var Stockholm?), och hyrde ut lägenheten under
tiden.</P>
 <P>Två dagar efter att kontraktet var påskrivet flyttade jag - två
veckor innan terminsstart. Mina förälldrar skjutsade mig och mina
saker till lägenheten, och sedan såg jag dem inte förrens vid
jul. Detta fasten jag dagligen de närmaste två veckorna reste till
Söderköping, eftersom jag hade ett sommarjobb på mitt tidigare
gymnasium, Nyströmska skolan.</P>
 <P>Strax efter min flytt till linköping, cyklade jag till
Universitetet för att söka upp Lysator, en av universitetets två
datorförreningar, för att bli medlem. Därefter tillbringade jag en hel
del tid i förreningens hus, Hus Q. Min initiala tanke hade varit att
därigenom kunna stifta bekantskap med likasinnade. Men till en början
blev resultatet det motsatta, och när det sedan vände, var det med
delat resultat på mina studier, om än troligen med gott resultat på
mitt liv.</P>
 <P>Till att börja med uppehöll sig två personer i Q-huset, vilka,
troligen utan att mena eller förstå det, gjorde livet surt för mig,
genom att, vilket jag först i efterhand fått reda på var på lek, retas
med mig. Nu var det dock så att jag redan från början var ganska
engslig och spröd som person, vilket förstärkts ytterligare av tiden
på Hammarspången. Jag tod därför mycket illa vid mig. Speciellt som
dessa två inte kännde mig sedan tidigare, och därför måste reta sig på
hur jag var som person, hur jag uppförde mig, resonerade jag.</P>
 <P>Men en dag när jag satt i Q-husets kök så började jag samtala med
en man vid namn Jmo, efter att han bett mig hjälpa honom att få ut TVn
genom fönstret. Han ville prompt se någon SF-serie, och mottagningen
inomhus var usel, speciellt som TVn inte var ansluten till någon yttre
antenn.</P>
 <P>Senare samma dag bjöd han mig med hem till Jenny, vilken han
skulle hälsa på och dricka en kopp te hos. Jag har sedan dess inte
haft någon vidare kontakt med Jmo, men likväl med Jenny.</P>
</C>

<C title="Studenttiden - odågan">
 <P>Terminsstarten kom och nollorna samlades som sig bör nere på
Borggården. Sedan gåsmarch först till Koncert och Kongress, där en
olidligt lång tal och underhållningsräcka försigick. Intåget i K&amp;K
gjordes till tonerna av Studentradions musikurval, vilket inte höll
speciellt hög kvalitet. Linköpings studentradio satte det året ett
bottenmärke vad gäller kvalitet, och upphörde strax därefter att
existera, för att bara ett år senare återuppstå i ny regi med nya,
oinskränktare eldsjälar.</P>
 <P>Efter K&amp;K gick vi upp mot universistetet, ihärdigt sjungande
på C-sången (Till melodin av Soviets nationalsång). Färden gick via
saftkontroller upp genom märkesbacken (Namnet påminde mig om
Marklandsbacken nedanför nKristofferskolan, och jag kännde mig lite
återigen som en som nyss börjat skolan, vilket ju inte var så olikt
verkilgheten) där alla fadderierna stod uppställda och lät sig hälsas
på.</P>
 <P>Redan under nolle-p märktes skillnaden mellan mig och de
andra. Speciellt som jag i förväg hade byggt upp en bild av
C-studenter som hackers och nördar, likasinnade. Så var nu inte
fallet; De flästa C-nollorna var mycket alldagliga, och jag hade svårt
att socialisera mig med dem, vilket jag led mycket av, då det ju inte
kunde skyllas på att de redan kännde varandra, eller att jag var yngst
eller något sådant.</P>
 <P>På grund av detta avståndstagande blev jag mer och mer led på mina
klasskamrater och på min situation. Detta, tillsammans med min glädje
över ämnet för vår första riktiga kurs - LISP, resulterade i att jag
snabt läste ut kursboken, och därefter på alla seminarium satt och
fyllde i vad läraren just skulle säga och svarade på frågorna, innan
de knappt ens blivit ställda. Detta retade somliga av mina
klasskamrater till vansinne, vilket jag i mitt feberrus av ensamhet
bara fann roligt, och vilket eggade mig att vara än odrägligare. Jag
använde faktiskt ordet odräglig själv i mina tankar, och satte ett
värde i att vara så odräglig som möjligt.</P>
 <P>LISP-boken läste jag ut under en resa till göteborg vilken jag gjorde
för att bevista en DM-koncert tillsammans med några av Jennys
kamrater, de flästa Lysator- och/eller ^C-medlemmar, däribland en av
de två tidigare plågoandarna. Jag hade vid den här tiden insett att
det bara varit på skämt, men inte riktigt förlikat mig med någon av de
två, och jag skulle heller aldrig bli god vän med någon av
dem. Däremot blev jag under en kortare tid ganska väl bekant med den
enes flickvän. Dennes agg mot mig ökade senare ytterligare, då jag
utan vilje råkade såra hans flickvän. Och även om hon sedan lät sig
tröstas och åter blev vän med mig, så hade min status i hans ögon för
alltid nått botten.</P>
 <P>Det var sålunda som jag först kom i kontakt med Synthmusiken, och
fastnade. Efter detta följde medlemskap i Nuclear Nation,
synthförreningen, samt närvaro på ett antal av deras fester. På en av
dessa fester, dit jag gick tillsammans med Cardell, en äldre man jag
lärt känna och delvis såg upp mycket till, träffade jag Ylva.</P>
 <P>Jag kom till festen ensam, men hade talats vid via <I
r="LysKOM"></I> med <Expl name="MC"><P>Mikael Cardell</P>MC</Expl> om
att han skulle komma, vilket han senare gjorde. Till en början var det
ganska tomt i lokalen, Skyltens övervåning, och jag slog mig ner vid
ett bord, vid vilket senare två Dare slog sig ner, och vi samtalade om
det mästa. Stället började fyllas, och kvällen inleddes med ett
live-band. Jag hade lyckats ta mig ända fram, och dansandes framför
scenen upptog jag en svartmålad flickas uppmärkasamhet, och hon
min. Under diverse tillfällen dansade vi ganska intimt. Senare under
kvällen föll hon för <I r="MC"></I>, det klängdes en hel del, och de
gick hem tillsammans. Men mitt under dansen i närheten av henne och <I
r="MC"></I>, råkade jag, då vi stod i triangel, tvärs mellan dem, se
en flicka i ljus klänning. I ett infall dansade jag mig runt <I
r="MC"></I> och den svartmålade flickan, så att jag hamnade mitt för
flickan i den vita klänningen.</P>
 <P>En vild dans följde, i vilken vi bland annat stod ganska tätt
intill varandra, med armarna sträckta uppåt, klappandes varandras
händer i takt med musiken samtidigt som vi dansade som galna. Då och
då avbröts dansen för att dricka något, sitta ett tag och samtala
eller gå ut i regnet och göra detsamma. Jag fick veta att hon hette
Ylva, detsamma som min mor, vilket jag tyckte var ganska kul. Jag
trodde namnet Ylva var ovanligt! Men det var det inte. Hon var
sekreterare för UV östergötland (Samma politiska riktning som jag!),
och bara på linköpings kontoret för partiet fanns det en hel bunt
Ylvor.</P>
 <P>Vid halv två var hon tvungen att gå. Hon hade precis tagit
studenten, och det skulle firas dagen därpå, och hon var tvungen att
gå upp ganska tidigt. Vi tog avsked av varandra med en mycket lång
kram. Jag viste inte henhnes adress, hon inte min. Men vad gjorde det?
Hon var sekreterare i UV, jag medlem. Vi skulle lätt kunna hitta
varandra, bara vi ville... Mitt namn, och hennes post, är i alla fall
ganska unika...</P>
 <P>Kvällen fortsatte, och jag fick en kyss av den svartmålade flickan
med förklaringen "jag har inte kysst dig än"... På ett sätt känndes
det lite fel att efter dansen med Ylva kyssa någon annan, eller ens se
åt någon av de andra på golvet, även om jag naturligtvis gjorde
det. Nästan som om jag förrådde henne.</P>
</C>
</P>
</C>

<C date="16/07/00">
 <P>Nu så här på kvällningen tog jag mig en promenad. Än längre sådan
utgående snett mot Bastiljen, för att sedan gå rakt mot Bastiljen och
därifrån min vanliga hemväg. Jag köppte även ett paket musli på
hemvägen, men gick inte in på något kafé som jag tänkt, då det jag
velat gå in på såg alldeles för fullt ut.</P>
 <P>På något sätt känns det som om jag liksom destilleras då jag
promenerar. Jag blir än mer ensam, än mer ensamhets-romantisk, än mer
åskådande och än mer i det kännsloläge jag kallar "avslagen". Jag kan
sitta i timmar i ett hörn på ett kafé, eller på en bänk och bara se på
världen, på andra människor och deras häktiska liv för sina sinnen,
för sina familjer. Strindbergs prat om den osinnliga kristna moralen
verkar som just prat, då det finns människor, eller tider i människors
liv, då de är osinnliga, betraktande heldre än deltagande, sorgsna
heldre än njutande. den kristna moralen är bara en spegel av vårat
levnadssätt, om än en spegel med efterlysning, så att den ej visar
dagens levnadssätt, utan gårdagens.</P>
 <P>Fransmänen är verkligen inte rädda om sina hus, eller bryr sig så
mycket om dem. Somliga hus här är på väg att rasa samman, somliga ser
bara så ut. Och mitt bland alla dessa hus som snarast travats på
varandra och skulle välta om grannen försvann, står nya skrytbyggen av
marmor med glasdörrar. Var är innehållet? Var är kvalitén? Jag ser
bara förpackning. Men det är i och för sig något i tiden, knappast
franskt ens i ursprung, att man ser mer till förpackning och form än
till innehåll.</P>

<Paus></Paus>
 <P>Man skall inte bry sig vid det man i9nte kan få. Gör man det blir
man bara sorgsen och går ned sig. Att stänga sig, låtsas att man inte
önskar det man önskar, det hjälper.</P>
 <P>Jag satt just och ögnade igenom FUSAC efter lägenheter, och
började sedan läsa bland "vän-anonserna. Från sidornas trycksvärta
blickar ensamma själar, själar som vill ha mer än de redan fått noch
själar som inte fått nått men vill ändå, på mig. Och jag har inte fått
nåt på länge. Inte av vad de vill ha, sex, och inte av närhet. Men jag
önskar det inte ens. Oftast inte i alla fall. Men kanske betyder även
drömmar något. Känslan av att stå över dem, av att stå emot sina
drivter, att undertrycka det djuriska. Men samtidigt: Till vad nytta?
Till vad glädje? Rädslan svarar samvetet. Rädslan för att inte räcka
till. För att bli smittad av någon sjukdom. För att inte veta
tillräckligt. För att inte kunna tillfredställa. Vad är det för lögn?
Det har väl hänt alla människor. Det är väl bara att lära. Ja, men de
var alla yngre. Dock måste erkännas - Ylva lärde mig mycket om livet
jag inte viste innan. Jag har inte längre taggarna rakt utåt, är inte
alltid livrädd för kroppskontakt, även om det börjat återkomma...</P>
 <P>Nej nu skall jag sova, annars sluddrar jag nog ur mig mer smörja,
och dessutom måste jag upp tidigt i morgon (Tidigt som i klockan
10...).</P>

<Paus></Paus>
 <P>Står och tittar mig i spegeln. Gymnastiserar lite. det är en helt
vanlig ung man jag ser. Konstigt hår, visserligen, men inget som inte
kan åtgärdas med en hårsnodd eller i värsta fall en sax. Ögonen är
normala, ganska snygga. Armarna är inte feta, magen har svaga
rutor. Vad felas mig då, som gör att andra människor undviker mig? Det
kan ändast vara min personlighet. Jag som i hela mitt liv ansett mig
ful, och bara jag blev snygg, eller i alla fall som alla andra, så
skulle allt bli bra. Men jag kan inte bli som andra. Och snygg är jag
redan. Men man kommer inte att behandla mig som andra i vilket fall
som helst.</P>
</C>

<C date="17/07/00">
 <P>W. har tagit självmord och Johan flytt från Uppsala efter stora
samvetskval och stor anderädsla. Jag måste nog säga att min lektyr
påverkar mig. Det är skrämmande. Jag <Em>är</Em> johan. Jag
<Em>var</Em> fizzy när jag nyligen läste <Link name="O-zonen"
ref="book://Author=Paul Theroux,Translator=Lena
Lundgren,Translator=Caj Lundgren,copy=Cape Cod Scriveners
Co,Title=O-Zonen,Title=O-Zone">O-zonen</Link>. Jag var en Ägare. och
så stor är nog inte skillnaden ändå. Jag lever i en mycket syntetisk
värld, omgiven av faror. Inte så att risken att bli nerklubbad av ett
gäng hulliganer är så stor, men ändå. Och övermöbleringen av min
omgivning med skrot (Vilket är vad jag lite föraktfullt brukar kalla
elektroniska pryttlar som samlingsnamn. T.ex. kan jag säga att jag har
för mycket datanskrot). Som min Palm Pilot, eller alla mobiltelefoner
folk springer runt med... Ny film: Nallarnas invasion.</P>
 <P>Mitt glädje igår av att ha funnit en lägenhet att dela förbyttes
idag till sorg och uppgivenhet när jag, efter att ha slutat tidigare
för att ta och titta på lägenheten, ringde till den tidigare
hyresgästen. En kompis till henne ville ha den. Det är lite
intressant, att ju ensammare man är, desto kraftigare svängningar i
sitt humör får man, och av desto mindre orsaker. Jag kan svänga från
glad och framåtblickande till nedstämd och nästan ledsen bara av att
få reda på att en lägenhet jag sett i en annons, och som jag trott mig
kunna få, gått mig ur händerna. Varför är jag så kännslig?</P>
 <P>För övrigt har dagen bjudit på ytterligare en veckas veckomöte,
med den sedvanliga entimmes-diskussionen om vilka porter som skall
supportas :) Därefter fick jag äntligen ytterligare ett projekt till
att arbeta med paralellt med <Link
ref="http://Aurora.redhog.org">Aurora</Link> (Eftersom Aurora inte
kommer att kunna bli klart till 7.2). Men jag kunde inte börja med det
direkt, eftersom de personer som har hackat på delar till projektet
inte var på jobbet idag. Så i stället har jag debuggat Box.move i
wslib. Djävla koordinater! Och så har jag tagit en titt på PyGtk. Inte
helt lätt att domptera den besten. Den funkar nästan som Gtk för C,
men inte riktigt... Vilket jag naturligtvis körde huvudet i
direkt.</P>

<Paus></Paus>
 <P>Så, nu har jag XMLifierat den här dagboken; markerat upp kapitel
och paragrafer. Vilket behövdes. Jag vill ju kunna lägga upp det här
på min hemsida, och då måste det vara enkelt att hacka om det till
HTML (Läs: mha ett script kunna göra om det till HTML). Och det var i
sista minuten. Hade jag hunnit skriva mer innan hade jag knappast
orkat märka upp alltihopa såhär i efterhand...</P>

<Paus></Paus>
 <P><Do>Funderar på att ta mig en promenad</Do> Promenader är
trevliga... Fast det har hunnit bli lite väl mörkt för det, och jag är
lite för trött för det, så det får nog vara. Jag skall nog hänga min
tvätt i stället, och sedan ta och sova lite...</P>

<Paus></Paus>
 <P>Det är underligt hur mycket tid och kraft jag kan lägga ner på
t.ex. en sådan sak som <Em>formatet</Em> på den här dagboken. Jag är
tamejfan perfektionist. Den enda trösten är väl att Donald Knuth också
är perfektionist. Om nu det är nån tröst...</P>

<Paus></Paus>
 <P>Då jag kommit till att Johans andra pjäs spelats (sidan 192 i <I
r="Tjänstekvinnans Son"></I>), och mottagits kallt, med en uppräkning
av anledningarna, bland annat att den behandlade kvinnans roll, och
höjde henne på bekostnad av mannen, kom jag att tänka på ett av mina
samtal med Denis under en av våra promenader i kvarteren runt
hallarna.</P>
 <P>En av våra viktigaste meningsskiljaktilgheter, som vi fann under
ett samtal på ett kafé en av mina första dagar i Paris, är den om
familjen vs vänner. Han är en sann Europé, medans jag i själ och
hjärta, i alla fall oftast, befinner mig inom det nordiska lägret.</P>
 <P>En bakgrund först: I Sverige har familjens roll som tegelsten i
samhällshuset långsamt eroderats, för att numera knappt vara
synlig. Speciellt bland unga, däribland flera av mina vänner, t.ex. <I
r="MC"></I>, återfinns förhållanden som är mer grupper än par. Det
argumenteras att en skiljsmässa mellan förälldrarna skulle vara dåligt
för ett barns utveckling. Kanske det!  Men i så vall är det snarast
förälldrarnas tvedräckt som far barnet illa, inte den förlorade
kärleken! Ofta behöver barnen inte sakna vuxna förebilder, av något av
könen, och träffar båda förälldrarna dagligen (det är inte helt
ovanligt att förälldrarna bor ihop, fasten de inte längre är
ihop). Det kan rentav vara så att antalet vuxna kring barnen är större
än i traditionella hem, där barnen oftast inte ser några andra än sina
syskon och förälldrar i hemmet.</P>
 <P>Det är altså om detta vi inte kan komma överrens. Förr byggdes
allt kring släckten. Förälldrar och mor/far förälldrar samt kanske
kusiner, kunde bo tillsammans. Men i Europa idag finns inte detta
kvar. Men familjen klamrar man sig fast vid. Men nu är det en mycket
illa tilltygad familj man tillber; mor, far och barn. Jag
argumenterar: Det är en förliten enhet att bygga ett samhälle på!
 Samt: Kanske är min ståndpunkt sådan den är, eftersom jag inte själv
har någon familj, och inte finner särskilld ro i ett parförhållande?
Må så vara, men jag anser ändå att kärnfamiljen är för liten, har för
lite sväångrum, för att skapa ett enkelt och dynamiskt samhälle!</P>
 <P>Det var även detta samtalsämne som, om än i förvriden form,
förpestade morgonen den andra dagen Ylva, Benny, Love och Vidar var
här. Vilket var mitt fel. Jag är ledsen! Jag var trött, fick mina egna
idéer om bakfoten, och gjorde dem ledsna.</P>
 <P>Min gamla familj (Jag anser mig inte ha en familj just nu. När jag
var ihop med Ylva var hon min familj. Men jag bor inte med någon. Vem
skulle då vara min familj?) representerar inte den minimala
kärnfamiljen, utan snarare den gamla idén där hela släckten är
enenhet, inte familjen. Som exempel bodde min farmor först, under
tiden i Stockholm, på övervåningen i det hus vi bodde i, och sedan, i
Söderköping, i ett litet hus på samma tomt. Men den där förbannade
morgonen, lyckades jag inte klart en uttrycka detta för mig själv, coh
i min förvirring lyckades jag få det till att mina förälldrar inte var
viktiga för mig! Sådan smörja! (Här tänker jag tillbaka till den dagen
en lång stund).</P>
</C>

<C date="18/07/00">
 <P>Ibland när jag passerar en tiggare tänker jag, att egentligen är
inte skillnaden så stor mellan honom och mig. Ensamhet! Men samtidigt,
en synbar likhet. Jag klär mig uselt. Men inte för att jag måste. Jag
har aldrig behövt by mig om klädsel. Det har inte förväntats av
mig. Jag är hacker. Hackers ser konstiga ut och klär sig dåligt. Det
är nästan så att det förväntats att jag skall klä mig lite konstigt
(Om än inte illa). Jag tillhör den privilegierade grupp människor som
inte behöver bry sig om klädsel. En grupp som inte kan bry sig om
kläder. Som inte får klä sig som andra. För hur vi än försöker, så
blir det ändå inte som andra. Och hur vi än gör, så ser vi inte ut som
andra. I högstadiet kunde jag ha haft vilka kläder som helst - jag
hade ändå aldrig blivit betraktad som en av dem. Jag såg för
annorlunda, för fel, ut. Och här en kontradiktion: Mitt uttalande igår
(Eller var det i förgår? Tiden har ingen betydelse längre), om att det
är min personlighet som är fel, inte mitt utseende. Och idag det
motsatta. Men det är ingen kontradiktion. Verkligheten har inga krav
på tankar, idéer eller känslor.</P>
 <P>Idag, under lunchen (Vilken jag tog extra tidigt, eftersom det
byggs ett server rum på vår våning, och oljudet var förfärligt), kom
jag och en av mina kollegor att diskutera mål med, och vad man ägnar
sig åt. När jag slutade 9an, hade jag en rät linje
utstakad. Naturvetenskapligt gymnasium, Någon form av
datorvetenskaplig utbildning på universitetet, och så bli
forskare. När jag slutade gymnasiet fanns drömmen fortfarande kvar. Nu
sitter jag i Paris. Utan mål som sträcker sig längre än till att få
klart Aurora för FB och hitta en ny bostad. Som min kollega uttryckte
det ang. doktorera: "that last part, you skrewed up pretty
much"... jag har inga drömmar, inget mål. Bara nuet. Förrut hade jag
inget nu, bara ett mål. Kanske har jag nått mitt mål? vad blir det av
mig då? Idrottens regler brukar sällan sträcka sig efter
mållinjen. Alla skriker på målet, men har de egentligen tänk efter vad
som kommer sedan? Ingenting! Precis ingenting! Man skall inte skynda i
mål. Men det är så gott att säga det nu. Nu står jag här, prövar olika
vägar, i hopp om att finna ett nytt mål. Först Liu. sedan Mdk och
Paris. Om det inte ger mig något, flackar jag vidare. Som en
vindpust. Budhisterna har fel! Att uppgå i nirvana och inte finnas,
att nå målet,är just att inte finnas. Lika lidande som att finnas. Det
finns ingen ände på lidandet. Inte ens upphörandet av det är ett
upphörande av det eftersom det i sig är det.</P>
 <P>Jag kanske skall skriva lite mer om mitt förflutna igen. Lå+t mig
se, var var jag? <Do>Scrollar uppåt för att se efter</Do>

<C title="Studenttiden - uppvaknandet (Egil får ett liv)">
 <P>På våren i ettan lärde jag känna Pernilla. Till en början trodde
jag mig nog lite småkär. Vi gjorde nått grupparbete ihop (Minns inte
längre vad). En dag mer eller mindre släpade hon och några andra
kompisar mig med till HG. Var jag skulle fastna. Kvällen slutade vid
ett bord på övervåningen, runt vilket alla, mer eller mindre berusade
(Dock var jag, som vanligt, nykter), satt och småpratade. Plötsligt
dyker Hon upp. En flicka i övre tjugoåren, ljushårig, ganska smal, med
ett lite speciellt utseende. Hon slår sig ner vid mig, och vi börjar
prata.</P>
 <P>Efter en stund reser sig Pernilla och de andra och skall gå, frågar
mig om jag skall stanna kvar, varvid jag svarar ja. När de andra gått,
nämner hon något om att hon ju är mycket äldre än jag, och hu att hon
raggat upp mig! Haha. Hur som så sluttar det inte bättre än en bunt
ganska långa kyssar. Men inget mer. Jag följer henne ut, samt en bit
längs Ryds Allé, på väg hem för oss båda. Det är mycket kallt,
antagligen Januari, och hon har vissa svårigheter med cykellåset (Hon
bor på andra sidan stan). Jag undrar om hon vill hänga med hem. helt
oskyldigt, eller i alla fall nästan, men hon tar det som en lite
oförskämd inbjudan till sex, och tycker att "är herrn inte lite
desperat, tror jag". Kanske det. Jag var 19, och hade ännu inte haft
sex med någon. Jag var mest rädd för det, och inte var det det jag
haft i tankarna. Men att kramas lite, prata mera, det hade jag nog
velat. Men nu tog vi avsked av varandra där i allén med en kram med
cykeln i vinkel ut från oss.</P>
 <P>Det var så jag lärde känna Mikael Cardell, samt fastnade på HG. En
sak i taget dock. Jag hade inte fått flickans adress, så jag frågade
runt lite, mäst i <I ref="KOM"></I>, och på nått jävla vänster, jag
vet inte hur, luskade jag ut att hon kännde <I r="MC"></I>. Så, i ett
infall av galenskap (Och kanske lite desperation, vad vet jag?),
skickade jag ett <I r="KOM"></I>-brev till <I r="MC"></I>, förklarade
mig och frågade om han kännde henne. Nej, han hade en gång träffat
henne, och därefter hade bekantskapen sagts upp av henne. Men jag och
Cardell fortsatte att prata, och därefter, till och från, skrev vi och
diskuterade fester vi båda varit på, oftast NN-fester.</P>
 <P>Mitt fastnande på HG var enkelt. Jag gick dit veckan därpå, för
att gripa i det halmstrå jag hade kvar, att hon skulle komma dit
igen. men det gjorde hon inte. men jag var nu inte längre rädd för att
gå ut, och hade börjat gilla stämningen och att sitta i ett hör och se
på andra som roade sig. Att älta mig i min ensamhet. Du ljuva
självömkan! Så jag återkom. Oftare och oftare. Och efter en synthfest
som NN annordnade på HG, blev jag medlem i NN och gick på deras
fester. Flickan då? Henne har jag inte sett skymnten av på HG på de
ett och ett halvt år jag gått dit mellan en och tre gånger i
veckan...</P>
</C>
</P>
</C>

<C date="20/07/00">
  <P>På vägen hem från jobbet (Jag hinner tänka en hel del på
hemvägen, och det är enda gången på dagen då jag inte ens _kan_ göra
något annat), när jag stod på perongen på Sentier, så var det en grupp
amerikanska flickor på perongen mitt emot. De flesta bimbos,
skrattandes, stojjandes. Jag tog ingen vidare notis om dem än att de
var snygga, sexiga bimbos, och därmed avfärdade som ganska
ointressanta. Men en av dem fångade mitt intresse. Hon var ganska söt,
med ett lite sorgset utseende. Inget av detta är väl speciellt
anmärkningsvärt, och om det inte var för att hon sedan gråtit, och en
av hennes vänner försökt trösta henne, hade jag inte brytt mig om det
hela alls. Men nu uppkom funderingne; gråt är något jag dras till,
skratt skrämmer mig. Skratt är nervositet. Man skrattar då man inte
riktigt förstått, då man är i sällskap med sådana man bara känner lite
grand. Människor skrattar åt skämt om olyckor, för att de själva inte
var med. Av lättnad. Skratt skrämmer mig. För ag förstår inte andras
skämt. Skrattet fastnar i halsen. Man gråter inte inför någon, med
någon, om man inte känner henne eller honom väl. Gråten är det
slutgiltiga utlämnandet. Gråt kan jag förstå. Gråt är närhet. Sorg
skrämmer mig inte, det är jag van vid. Allt detta kom jag att tänka på
då jag såg flickan gråta. Och det skrämmer mig att jag reagerar så
här. Andra gör det ju bevisligen inte. Ytterligare en punkt på vilken
jag skiljer mig från alla andra.</P>
</C>

<C date="21/07/00">
 <P><Do>Hungrig</Do> Urkas. Mjölken tog slut i morse, och jag har inte
haft tid att köpa nån ny. Så nu får jag käka gammal steriliserad mjölk
som jag har kvar. och den smakar inte gott. Hur som helst blev mitt
te-vatten just klart, så nu skall jag iaf göra te.</P>

<Paus></Paus>
 <P>I dag har jag gjort ett ganska kul hack, som jag länge velat
göra. Det är inte helt klart än, och lite buggit, men det funkar: Jag
har gjort en ny lisp-reader för guile, som utökar LISPs syntax med en
python-lik, indenteringskänslig syntax. Kodexempel med min syntax:

<Code language="scheme/fooreader">
define
 fak x
 if
  = x 0
  1
  * x
    fak
     - x 1
</Code>

 Naturligtvis kan man även stoppa in uttryck med normal LISP
sexpr-syntax mitt i:

<Code language="scheme/fooreader">
define
 fak x
 if (= x 0)
  1
  * x
    fak (- x 1)
</Code>

 Tyvärr går det dock ännu inte att stoppa in fooexpr inuti sexpr:ar,
dvs man kan inte stoppa in uttryck med indenteringssyntax inuti
vanliga LISP-uttryck.</P>

<Paus></Paus>
 <P>Jag har inte orkat tänka så mycket på vägen hem idag - jag var för
hungrig. Men det har iaf hänt lite på kontoret. Jag har pratat franska
med en av killarna på fjärde våningen - jobbsnack! och så gick nätet
ner nu på kvällen, eftersom de skulle stoppa in alla servrarna i det
nybyggda, kylda, serverrummet. Lyx-servrar. Jag vill också jobba i ett
kylt rum! Och så fick jag gSync att funka. Så nu får jag nog hacka på
wslib/Aurora igen.</P>
</C>

<C date="22/07/00">
 <P>På måndag dyker Tobias och Marx upp. Puh skulle "plugga". Sure
thing! Spank ska hon ha! Och inte kunde de ta med en te-kanna åt mig
heller. Urkas. Men dom kommer iaf (Utom Puh då). Men jag vet
fortfarande inte exakt när... Dom är lite väl hemlighetsfulla, tycker
jag. Fram tills igår kväll har de bara sagt "vecka trettio". och så
plötsligt så är det "på måndag"... Jaja. Dom skall flyga hur som
helst.</P>
 <P>Idag drömde jag konstiga drömmar. Två stycken faktiskt. Fast dom
var lite hoplänkade:
  <P>Den första gick ut på att Kettil och jag var uppe
på något bärg med en massa snö, fast sedan var det en massa
sand. Mycket brant var det på ena sidan, där jag åkte upp med en
gammal lift. Det låg en och annan liftkorg nerfallen i backen, och dom
rullade inte neråt, så jag räknade ut att det inte kunde vara så brant
som det såg ut, och att gravitationen var böjd. Väl uppe på berget
sköt vi iväg en massa mini-missiler, som vi sedan jagade med en
luftbalong och en flygande vattenfyld plastpåse/genomskinlig balong
och lite elektronik. Sedan gick plastpåsen med vatten sönder, och vi
kom till ett litet hus med en häck längre ner på sluttningen. Jag
försökte få vatten genom att ha sönder häcken, eftersom den var mycket
våt (Det regnade). Sedan kom jag på att jag kunde ställa en burk under
stuprännan, varvid vatten bubblade upp från ett rör under den, upp
genom botten på burken.</P>
  <P>I den andra drömmen var vi hemma igen efter jagandet av ondskan
uppe på berget. Men vi ville ut igen. Vi hade en hel bok av
tågbiljetter, men behövde en telefonkatalog också. Först skulle vi få
ta den, men när Ylva och Benny förstod att det vara telefonkatalogen
vi frågat om, så blev det plötsligt nej, varvid jätteförvirring
utbröt. Sedan insåg vid, och jag sa "det är inte du som inte vill, det
är han" och pekade ut genom fönstret där ett av ondskans troll
stod. Så drog vi igen gardinen ännu mer, men det hjälpte inte,
lamporna blinkade ändå. Så vi tog en kvast och skulle ut och ge
trollet spank. Och så stod Love utomhus, och vi skrek att han skulle
komma in, men han var hel paralyserad av trollet, men efter att ha
motat bort trollet med kvasten, kunde vi släpa in den mycket ilskna
Love. och så lös Kettil med ficklampa ut genom fönstren på
Ondskorna.</P>
 </P>
 <P>Nä, nu skall jag nog gå och ringa Jennie, jag glömde göra det
igår, eftersom jag satt och hackade. Hon föreslog nåt om att vi skulle
se på nån tävling av nåt slag med några av hennes kompisar.</P>

<Paus></Paus>
 <P>Jennie of jag var ute vid Chateau Vincenne och lyssnade på Jazz i
parken där. Mycket sol blev det. Och genom resan dit har jag troligen
åkt olovligen på tunnelbanan - stället ligger utanför Zon 1, vilken är
den jag har Cart Orange för... Dessutom har jag åkt buss i Paris för
första gången. När vi skulle in till stan igen, tyckte Jennie att nu
skulle vi åka buss, eftersom jag aldrig gjort det. Sagt och gjort, jag
blev medsläpad på en buss. Och en ganska häftiog sådan också! Den hade
en platform längst bak, så att man kunde stå utomhus och bli fläcktad
i ansiktet av avgaser. Nu visade Jennie en intressant del av sin
personlighet. Det är alltid intressant att se att även andra människor
kan ha omänskliga sidor. När5 vi stod där ute sa hon att en av all
fördelarna med bussarna med sådana plattformar var att man, när bussen
stannade i en bilkö, kunde stå och titta ner, in i, bilen bakom, och
att de som var i den då blev mycket förvirrade, och inte viste vart de
skulle titta, vilket honuppenbarligen tyckte var mycket skoj :) Så det
är inte bara jag, Marx och Tobben som gillar att göra folk förvirrade!
Muahah! För övrigt kommer Marx och Tobben hit på måndag, men det har
jag nog redan skrivit... Fast jag är ganska glömsk av mig.</P>
 <P>Efter parkbesöket gick vi på ett kafé som låg bredvid en Ordning
&amp; Reda-butik(!), i kvarteren mitt mellan där jag bor och där jag
jobbar, ungefär vid Hotel de Ville. Vi satt där ganska länge, för att
ta en sväng förbi en konstutställning på andra sidan gatan innan vi
slutligen landade i en liten skivaffär, i vilken jag förköpte mig på
två skivor - en Kraftwerk och en Armand van Helden. Just nu sitter jag
för resten och lyssnar på nKraftwerk-skivan. Jag var tvungen att göra
ett fulhack för att kunna göra det - min dator ofunkar ju fortfarande,
så jag bara drog ur dess hårddiskar och kopplade stereon direkt till
dess CD-ROM-spelare, så att jag kan lyssna på vanliga CD-skivor, utan
att den försöker boota eller göra något annat dumt :)</P>
 <P>Efter att Jennie och jag skilts åt efter en trevlig eftermiddag
tillsammans, åkte jag till jobbet och började hacka på min
macintoch-meny-sak, samt småretas med Pixel, som som vanligt satt och
hackade på DrakX. Han hade nåt problem med att en fil raderades efter
att han skirvit den, men först trodde han att det var en bugg i Perl,
så att filen inte skrevs ordentligt... Stackars Pixel. Han höll nästan
på att överge sitt älsklingsspråk! För övrigt kan noteras att
LD_PRELOAD är skojjigt! Nä, nu skall jag nog ät något!</P>
</C>

<C date="23/07/00">
 <P>Idag släpade jag hem en mycket tung börda genom ösregnet - en
monitor så jag kan fixa min dator, vilket jag till och från ägnar mig
åt (Jag är ganska trött, och det är mycket som ofunkar, så det tar
tid).</P>
</C>

<C date="24/07/00">
 <P>Tobben och Marx dök inte upp på avtalad tid vid Sentier. Och jag
vet inte var de är... Jag väntade i tre-kvart, sedan var jag tvungen
att gå tillbaka till jobbet och fortsätta arbeta. Undrar var de är?
Jag är lite orolig, eftersom de antagligen har slarvat bort både min
hem- och jobb-adress, och garanterat min portkod.</P>
 <P>Hur som helst fick jag igång datorn igår. Men nätet mellan den och
min bärbara ofunkar fortfarande. Och jag har inte en susning om vad
som kan vara fel, och eftersom min huvuddator inte har något
tangentbord (Det fattas en mini-din->ps/2-konverter), så är det lite
svårt att debugga. Så just nu är min huvuddator bara en mp3-spelare,
vilket iofs inte är ett helt kasst sätt att bränna komputroner på
:)</P>
 <P>Någro små noter om mitt jobb: gSync är ett jävla hack. Fulhack
från internet! Måste nog filtreras lite. <F>Och här agerade jag
s.k. slavsändare, dvs ekade ett kommerciellt budskap, utan kostnad för
reklammakarna. Men jag skall iaf inte tala om vad reklamen egentligen
handlade om; om jag inte gör det är det nog inte så illa :)</F>
<Paus>Lyssnade lite på förtexten till en låt som min lilla xmms just
råkat snubbla över</Paus>gProfile är bättre, men innehåller en ful
bugg, eller snare, ett kompatibilitetsproblem, som beror av att jag
inte riktigt fattat filformaten för Linuxconf och dess profiler.</P>

 <Paus>Funderar lite över filformatet för dagboken samt vilka taggar
jag skall ha i det. Jag vill nog egentligen ha en edit-comment för
kommentarer om filformatet och ändringar, osv, och inte ha sådant i
pause</Paus>
 <P>Oj vad överreagerande man blir när man knappt har någon mänsklig
kontakt på ett tag! Ojojoj. Som en annan desperat teknolog! På
Republique, på vägen hem från jobbet, satte sig en kvinna ganska nära
mig på bänken, fast det fanns gott om platts bredvid. Såhär i
efterhand tror jag inte hon menade nått eller ens tänkte på det. Men
så tänkte jag ju inte då. Och när vi sedan stigit på tunnelbanan (Det
var jättetrångt, total rusningstid), så ställde hon sig tätt intill
mitt-stolpen jag höll i, så att hennes arm och ena brös trycktes mot
min hand. Efter ett tag flyttade hon sig bort eftersom hon fått vsyn
på en ledig stol, och det kom folk emellan oss, så jag hon kunde inte
söka ögonkontakt, och jag kunde inte se om hon velat
försöka... Överreagerande var det, ja... Urkas!</P>
 <P>Jo, och apropå ensamhet så pratades jag och Martin Björnsson vid
idag (via <I r="KOM"></I> såklart), bland annat om ensamhet. Och så
bar jag mig åt på ett sätt jag inte trodde i <Expl
name="KSR"><P>Kärlek, Sex (och) Relationer</P>KSR</Expl>. En av
flickorna där skrev, som avslutning på en lång debatt, som desförinnan
slutat i kommentaren "och så kramar alla varandra i en stor
gruppkram", att hon ville ha en kram. Och på det svarade jag, att hade
jag bara inte varit i Paris, så hade hon kunnat få en av mej (Så
brukarv jag <Em>inte</Em> skriva!), och sedan tyckte hon nåt i stil
med att jaha, varför inte bara för att du är i Paris? Lite opraktiskt
tyckte jag, varpå hon tyckte att kunde jag åka till Linköping förra
helgen så kan jag väl åka till Paris. Men när jag då tyckte
"välkommen!" så tyckte hon att nej, det är för dyrt, varpå vi kom
överrens om att hon också är inkonsekvent (Jag har "Inkonsekvent
trollkarl" som kommentar i <I r="KOM"></I>).</P>

<Paus>Fixade till dagbokens format en bra bit och fixade några småfel
lite här och där. Det skulle vara kul att bygga en Dagbok->Html
konverter (M.h.a. nån standard XML-parser), samt testa att validera
den!</Paus>
 <P>Lista över <Tm>saker jag skulle vilja hacka</Tm>:
<List>
 <P>Regexp- och andra sträng-funktioner för scheme. Mäst för att göra
scheme till ett bra alternativ till Perl och andra
<Namify>ondskor</Namify></P>

 <Paus>Fixade lite ytterligare med formatet. Den här gången med
formatet för listor.</Paus>
 <P>Dagbok-till-html, samt andra vektyg för min hemsida.</P>
 <P>Hantering av multipla CVS repositories för ett gemensamt projekt,
så att alla repositories bara ser ut som olika `branches', vilket ju
är vad de är.</P>
</List></P>

 <P><Quote>Till Egil Möller dec. -95 från IFFI N-K.</Quote> och
<Quote>God jul och gott nytt år tillönskas EGIL av Iffi! PS. Glöm inte
bort att jag ÄLSKAR dig; Puss och kram din IFFI DS.</Quote> står det
på de två första sidorna i <Link name="Spelkortsmysteriet"
ref="book://title=Spelkortsmysteriet,author=Jostein
Gaarder,copyrightyear=1990,isbn=91-29-62883-0,origtitle=Kabalmysteriet">Spelkortsmysteriet</Link>. Det
har altså gått så lång tid sedan vi var ihop! Ettan i gymnasiet. och
ändå minns jag vissa ögonblick som om de var igår. Det är som om jag
var en gamal man. Som alla gamlingar levandes i minnen. Eller kanske
alla vuxna lever i sina minnen, bara att de inte erkänner det förrens
de blir gamla. Och så har de så mycket önskningar av framtiden, lever
så mycket i framtiden när de är yngre, att de inte hinner tala om det
som redan hänt.</P>
 <P>Jag började läsa boken nu - jag har inte rört den sedan vi gjorde
slut. Då hade jag läst nästan halva, men när jag nu öppnade den,
mindes jag knappt ens början.<Paus></Paus>Slutet på vårt förhållande
var inte lika enkelt som senare slutet på mitt och Ylvas förhållande
skulle vara. Mäst för att det var hon som gjorde slut och jag var
osäker på mig själv, henne och vöärlden. Så jag vågade inte hålla
kontakten med henne. Jag trodde faktiskt att hon inte alls ville umgås
med mig.</P>
 <P>Vid den tiden var jag alltid rädd att tränga mig på människor. Jag
vågade inte fråga om jag fick vara med. Jag ville inte ha folks
telefonnummer, då skulle jag ju kunna ringa dem och bestämma
träff. och gjorde jag det, och de inte ville, så skulle de av artighet
inte kunna säga nej. Jag tror att den här inställningen, som jag fick
av att vara helt ensam och oomtyckt under 6:an och 7:an, nog varit en
av de största problem jag haft med min personlighet, och har vållat
mig absolut störst problem i min relation till andra människor.</P>
 <P>det var ungefär då som jag lärde känna Octagon-gänget också. Vi
träffades på NSB. Och det dröjde länge innan vi började träffas hemma
hos folk. Först lärde jag känna <Paus>Jag kommer faktiskt inte ihåg
hans namn. Så irriterande. Vi har ju kontakt fortfarande. Så sent som
eftermiddags skrevs det lite brev mellan Octagonerna!</Paus> Anders
Gardebring. Båda hade vi sedan tidigare "gruppnamn" under vilka vi
skrivit diverse program (Mitt var BigSoft &amp; Pears, hans minns jag
inte längre). Vi beslöt att bilda en grupp, och det var den gruppen
som senare fick namnet Octagon, vilket jag tror det var Johan som
föreslog.</P>
 <P>Därefter träffade jag Alexandra (Malin heter hon egentligen, men
hon presenterade sig som Alexandre (Hennes dåvarande alias), och jag
fick först reda på hennes riktiga namn då njag var hemma hos henne och
hennes förälldrar kallade henne Malin, varvid jag blev mäkta
förvånad!), och blev lite småkär. Men min lilla kärlek slogs ganska
snart i spillror. Det här var under slutet av sommaren innan jag
skulle börja 2:an, och Alexandra skulle börja 1:an npå
Ebersteinska. Och under nollningen där träffade hon Dennis, vilken hon
släpade med till biblioteket.</P>
 <P>Dennis och jag hade ganska lika intressen, och lärde efter hand
känna varandra ganska bra. Under den här sommaren höll ett företag
(vars namn jag inte längre minns, och de har för länge sedan gått i
konkurs) till i NSBs lokaler, på övervåningen. Det var under den stora
<Tm>multimedia-hypen</Tm>, och de gjorde nån sorts CD-ROM
presentationer åt komunen. Jag hade börjat hänga kring deras datorer
rätt mycket, och lärt känna en av deras medarbetare lite. Så nu satt
jag och Dennis där och pratade med honom och hackade hemsidor. Och så
frågade han om jag eller Dennis var kär i Alexandra, så som vi hängde
i varandra. Dennis svarade ja, och vad skulle jag då svara? Förstöra
vår vänskap? Nej! Aldrig! Därifrån viste jag att jag inte ens skulle
försöka. och det gjorde jag inte heller.</P>
 <P>Kort därefter blev de ihop. Och på något sätt hängde jag på
glädjen på ett hörn. Vi satt på golvet på NSB och gapflabbade och
snackade ihop, vi rände hemma hos Alexandras förälldrar, blev kallade
<Namify>trion</Namify> och jag vet inte vad. Jag var lycklig. Jag var
Alexandras bästa vän, och dennis hennes gossedjur och världen var
vacker.</P>

 <Paus>Fixade stycke-indelning på ovanstående :)</Paus>
 <P>Genom Anders, och genom kvartersteatern (Jag hade slutat spela
fiol efter 9:an och börjat spela teater) lärde jag känna ett gäng folk
som anordnade små rave här och var. Och drum-n'-base fester. Plötsligt
hade jag inte bara vänner, jag hade ett liv. Jag kunde festa. Men allt
var förbjudet och farligt. jag fick inte sova över i Norrköping,
skulle bli hämtad från alla fester osv. Men jag ville inte. Och
alltefter som tiden gick blev reglerna lösare. Och någonstans här
skulle jag upp och hälsa på Jens i Stockholm och hänga med på en
spelning han och hans band skulle ha. Men innan dess skulle NSB ha
nattöppet ett dygn, och göra Sveriges största antal nya hemsidor på
ett dygn! Döretaged som gjorde Multimediapresentationer skulle fixa
det. Men när jag kom till NSb, visade det sig att dom inte skulle ha
öppet hela natten, fast så var plannerat. Men jag fick sova hemma hos
killen från företag som jag lärt känna. det enda jag minns var att han
hade en <Em>mycket stor</Em> skivsamling. och han lovade att jag kunde
få låna några skivor om jag hade lust. men det blev det aldrig något
av...</P>

<Paus>Jag tog en dush för att få ordning på mitt hår och min
hårbotten. Den sistnämnda har mått ännu sämre sedan jag kom till
Paris. Över huvud taget har min hud inte mått bra av Paris-vädret,
eller vad det nu är (alla avgaserna?). När man dushar hinner man tänka
en hel del:</Paus>
 <P>Jag har tänkt mycket på mitt liv, på mitt förflutna sedan jag kom
till Paris. I Linköping tänkte jag mer på nuet. det är som om jag var
vuxen i Linköping, och nu är gammal.</P>
 <P>Jag kom just att tänka på när jag var i Stockholm på hösten i
ettan (tror jag det var) för ett program på TV3 (Tror jag, jag hade i
alla fall inte kanalen själv, det var under den tiden då jag bodde i
berga) om mobbing, där Josefin skulle vara med, och bland alla hon
hade velat skulle komma fanns jag med. Hon gick bara i klassen i två
eller tre år (I lågstadiet på Kristofferskolan).</P>
 <P>Till en början var vi jättebra vänner, och jag var hemma hos henne
och sov över ganska många gånger. Jag minns att vi gjorde en massa
busiga saker. Experimenterade och eldade upp saker så att det stank
och låg och pratade långt in på natten. Hennes mamma hade inte så
jättestor koll, så vi var rätt vilda.</P>
 <P>Speciellt minns jag en födelsedagsfest hon hade (det här var för
resten på 80-talet, så allt vara rosa och turkost och plastigt och
fullt med glansigt plasthår, my-little-ponniesar och barbies och
locktänger, krusat hår och übergullighet), när hon och jag till sist
tröttnade på klassens glam och stoj och stängde in oss i hennes rum,
varefter alla stod utanför och stojjade, ryckte i dörren och sa att
"haha, Egil och Josefin", "Hugo och Josefin" och att vi var kära i
varandra, vilket vi sket blankt i. Men vi var båda längst ned på
klassens rangskala, och det slutade inte bättre än slicka uppåt,
sparka neråt. och det var det programmet skulle handla om.</P>
 <P>Jag fick inte träffa Josefin innan programmet. Efter att ha suttit
i studions väntrum och druckit te, blivit sminkad och slutligen hamnat
på publikbänken och fått en flugmikrofon, började så slutligen
inspelningen. Programmet skulle bestå av tre delar, med tre olika
personer och deras uppväxt. Josefin var sist. Och så kom hon in, satte
sig i den rosa fotöljen uppen på podiet. Inte så mycket lockar i
håret, men samma Josefin. Jag minns inte så mycket från själva
programmet, utom att alla frågor var korta, att allt gick mycket fort,
och att jag svarade på en fråga att jag hämnades att jag blev mobbad
genom att mobba. Att objektet för mobbingen inte var så viktigt. Sedan
var programmet över, och jag rusade fram till Josefin. Som en prins
till en prinsessa. "Egil!" ropade hon, och så stod jag på knä vid
fotöljen och vi hade armarna om varandra.</P>
 <P>Efteråt tog vi en kopp te på ett kafé, men vi hann inte prata så
mycket, jag skulle tillbaka till Linköping med ett tåg som skulle gå
en timme senare. Och sedan dess har vi inte setts - hon åkte till USA
för en teater-roll kort efter programmet. Och som för många mobbade -
vad blev det av mobbarna?  Inget! Vad blev det av den mobbade?
Allt. Hon hade framtiden för sig, men hennes mobbare är kvar i
Stockholm med dåliga jobb. De flesta i alla fall. Precis som de som
mobbade mig på Hammarspången! det är livets hämd på ondskan. Att de
som mår dåligt blir starka. I alla fall om de inte dör
dessförinnan.</P>
</C>

<C date="25/07/00">
 <P>Det börjar bli lite tjatigt nu. Efter att ha ätit lunch
tillsammans med Tobben och Marx, bestämde vi att vi skulle ses halv
nio mitt under Eifeltornet (De skulle bestämt släpa med mig upp;
gåendes).  Ungefär tio minuter försenad, och med andan i halsen, kom
jag dit. men de stod inte att finna någon stans. Och klockan tjugo i
tio gav jag upp och åkte hem. Var fan är dom nu då? Blä. jag känner
mig ensam, onödig och totalt utan mål.</P>
 <P>På vägen hem tänkte jag över dagens <I r="LysKOM"></I>-diskussion
i <I r="KSR"></I>. Jag hade börjat lägga mig i en debatt, och det
slutade med att jag bara vräkte ur mig min ensamhet, varvid Mzi
naturligtvis inte kunde låta bli att sticka in att jag ju kunde få hur
mycket kram jag vill på valfri klubb, jag var ju i Paris, det måste
finnas minst nån miljon <Expl
name="MHDMA"><P>serotoninhöjjare</P>MHDMA</Expl>-påverkade som skulle
bli överlyckliga om nån kom fram till dem och ville
kramas. Pyttsan. <Comment><P>Med näsvis överklassstämma</P>Under min
värdighet!</Comment>.</P>
 <P>Och vad gör jag här? Vad fan är meningen med det hela? Jag trodde
jag reste till något. Jag reste från något. Jag är fri. Jag trodde det
var som att dö, men det var alla andra som dog. Jag är kvar. Ingen
bryr sig. Ingen skulle bry sig om jag bara försvann. Jag finns
inte. Officiellt finns jag inte ens här i Frankrike. Vem skulle sakna
mig? Vem skulle ens vilja sakna mig om de viste? Men vad munken inte
vet, är att inte ens i Nirvana slipper man livets lidande.</P>

 <Paus>Suckar tungt, tänker efter vad jag nu skall skriva om, men vet
inte riktigt.</Paus>
 <P>Nä, <Em>jag</Em> klarar mig alltid. Andra kanske går under. Men
jag klarar mig alltid. Så tänkte jag. Och se på mig; jag klarade
mig. Men till vilket pris! Man kan inte välja om man vill bli rik och
olycklig eller fattig och lycklig. Man kan välja att vara fattig och
olycklig eller rik och olycklig. Lycklig eller olycklig väljer andra
åt en. Är det rättvisa? Jag klarar mig. Jag skall klara mig. Jag skall
inte be någon om hjälp. Jag behöver ingen hjälp. Jag kan stå på egna
ben. Fågelungen har vingar nu. Men inget bo. Sover oroligt högst uppe
på en gren.</P>
 <P>Jag är klädd i svart och mörkt grått. Samma färg som
asfalten. Hade jag behövts skyddmönster hade det varit det. Jag
försvinner undan. Jag är en del av staden, inte en invånare. Ingen ser
mig när jag går längs en gata. Jag finns inte. Jag behöver inte
finnas. To be or not to be. Det är inte frågan. Existens är
ointressant. Tanke är intressant. Jag tänker, altså tänker jag. Om jag
finns spelar ingen roll, min existens påvärkar inte folks uppfattning
av mig. det här, ungefär, kom jag att tänka på, på väg till
tunnelbanan till Eifeltornet.</P>

<Paus>Nu har jag läst en hel massa i <I r="Spelkortsmysteriet"></I>
samt tagit en dush. Klockan är över 12, så rent tekniskt skulle jag
nog börja på en ny C, men jag tycker nog att C:na skall följa logisk,
inte fysisk, dygnsrytm. Det här är ju ändå en text om mig själv, inte
primärt om min omgivning. Vilket är det äne jag nu skall ta
upp:</Paus>
 <P>Kanske undrar du, läsaren varför jag skriver så lite om andra
människor, eller mina relationer till dem. Det har flera
anledningar. En av dem är att jag inte har så mycket mänsklig kontakt
här i Paris. Men det är bara en av dem. En annan, och viktigare, är
att jag inte <Em>vill</Em>. det här är en text om mig, inte om min
relation till omvärlden eller min syn på den. I alla fall inte i
första hand. Naturligtvis tar jag upp den för att förklara mig själv -
jag är ju ändå på ett sätt en produkt av min omvärld. Men jag
behandlar den aldrig som det primära målet med min text.</P>
 <P>När jag gick i 1:an på C, skrev jag en sorts dagbok som jag
sparade i en SQL-databas. I den skrev jag "i realtid", dvs när saker
inträffade, såtillvida jag vid tillfället satt vid datorn, och
inskrivningstiderna loggades automagiskt. Dessutom skrev jag in vad
jag höll på med för verksamhet för tillfället, och man kunde från
webbsidan summera och få statistik över tiden jag lagt på olika
verksamheter. I den skrev jag mycket om min omvärld.</P>
 <P>Huvudmålet och grundidén var att försöka förklara mig själv i
termer av mina upplevelser av min omgivning. Och genom att, vilket var
en av mina föresattser, alltid skriva vad jag faktiskt tyckte, även om
det kunde göra folk arga på mig, så blev flera personer riktigt
förbannade och sade upp bekantskapen. Vilket var lika bra. den var
inget värd - den byggde ju på falska föresattser och
förväntningar!</P>
 <P>Hur som helst så förlorade jag hela databasen vid ett
crackerangrepp. Och jag hade ingen backup, för databasen låg inte i
/home, som var det enda jag tänkt på att ta backup på... Och lika bra
var det kanske ändå. Hade jag tagit med den i en bok hade jag kanske
blivit åtalad för förtal. Ja, så illa var det. Jag har ju skrivit att
jag lätt sårar folk. men de jag skrev om förtjänade det. De var precis
så som jag skrev.</P>
 <Paus>Nu dök Marx och Tobben upp... Ojojoj. De påstår att de varit
under Eifeltornet samtidigt som jag! Omöjligt! Skitsnack! Men hur som
helst är det bevisat att de blejdat som fan runt hela stan.</Paus>
</C>

<C date="27/07/00">
 <P>Knarkarkvart. Så ser det ut hemma hos mig just nu. Det skrattade
vi åt ganska mycket när jag råkade komma på. För sprecis så ser det
ut, med kuddar med täcken över allt, och Marx tycker att låtnamnet på
aktuell låt är <Tm>fel</Tm>. Vi var och studsade på en jättetrevlig
Goa-trans-klubb hela natten, och sedan försökte jag gå till
jobbet. Mindre lyckat.Jag höll på att somna framför skärmen, och
Jean-Loupe tyckte att jag skulle ta en dag comp-ledigt och gå hem och
sova...</P>
 <P>Mycket knark var det på den där klubben. Marx och Tobben påstår
sig ha sett en massa extacy, men jag såg då bara hash-pipor. Fast det
var en hel bunt pundare som kom fram och ville köpa eller sälja knark
av olika slag. Man hade kunnat tjäna en grov hacka som bulvan!</P>
 <P>För övrigt var musiken det bästa man kunde tänka sig. Studsa! Men
priserna i baren var katastrof: en cola kostade 35 frang!</P>
 <P>Nu fick Marx vist lust att bygga ett eget OS. Helst i ett eget
språk. Den där känslan har jag haft ofta. Gå och dö. Marx flummar om
konstiga tavlor på väggarna och den lilla svarta ploppen vid lampan
som kan växa och äta upp en, och om att klättra upp på utsidan av
Eifeltornet. Man skulle nog bli stoppad ungefär halvvägs. Och så
bladea ner med ett snöre runt magen. Och så exploderar solglasögonen
längst upp med vattenrushbana från toppen. Fan vad man skulle bränna
sig i arslet. Fiska i Sain. <Do>Läser upp vad jag nyss skrivit</Do>
Marx säger <Quote>Jävla kool rave-party igår</Quote>. Och så babblar
de lite om sacre-coeur och rekursiva kyrk-källare. BLOBar diskuteras
också 8Binary Large Objects för de som inte vet).</P>
</C>

<C date="30/07/00">
 <P>Hepp, och i morgon åker Marx och Tobben. Och det säger de
idag... jaja. Hur som helst. I går var vi tillsammans med Jennie nere
i <Namify>katakomberna</Namify>. Gissa oom man blir avtrubbad på att
se skelett :) Det fanns massor av skelett uppradade i snygga mönster,
samt några små altare (de har hållit gudstjänst där!). Efter det var
allas skor nersölade av kalk (Marken där inne bestod av kalksten,
vatten och malda skelett). Därefter fikade vi lite och lyssnade på en
konsert i en kyrka.</P>
 <P>Senare på kvällen gick jag och Marx till Gibus igen (Tobben tyckte
att han höll på att bli sjuk och gick hem i stället). det var inte
lika bra musik, och allt var en bra bit dyrare. Men jag blev uppraggad
av en söt fransyska, som tilltalade mig på engelska, eftersom "I am
more talkative in english"... Nånstans där tröttnade Marx på att
studsa själv, och stack hem. Jag och flickan i fråga, Christinae,
studsade en hel del, samt pratade om historia och kultur, bland annat
andra världskriget och Kafka. Hon hade varit konststuderande, men
jobbade nu med nån sorts restaureringsarbete. Men just nu hade hon
semester, och skulle strax åka till USA. Hur som helst fick jag hennes
telefonnummer, och vi nkanske kan få till en fika innan hon åker!</P>
 <P>För övrigt knarkas det hej villt på det här stället. På Gibus
försökte en kille bjuda mig på något obsurt i en liten brun flaska
(Som såg ut som en sådan där flaska man har flöjt-olja i), som man
sniffade... Mzi hade rätt. påverkade flickor finns det gott om på
Paris klubbar, men han hade fel när han sa att de bara blev glada av
en kram... Åter igen har jag lyckats: Massor av vänner som är flickor
blir det, men inga flickvänner. Jag är nog för trevlig, nogräknad och
ful ;)</P>
 <P>Idag var vi och såg på Grand Arc, den nya "triumfbågen" ute vid La
Defense. Mycket pampigt, och ganska fult. Lite ödsligt, och mycket
"<Expl><P>Tyska för mässområde</P>mässe gelände</Expl>"
-känsla<Comment><P>Med CeBit i hanofer i gott minne...</P></Comment>
över. Sedan satt vi på en liten irländsk pub, varvid Tobben och Marx
talade om att de tänkte dra hem i morgon... dessutom lyckades Marx få
mig att smaka Guinnes, vilket faktiskt inte smakade som vanlig öl, och
hade en helt och eftersmak. och så försökte de få det till att jag
skulle börja dricka Guinnes. Sure thing va.</P>
</C>

<C date="31/07/00">
 <P>Idag har jag date:at med Christinae. Efter jobbet (Vid
21:08-tiden), gick jag och ringde till henn och vi stämde träff 20min
senare vid Odéon. Men först: Jag fick Aurora för Fb att fungera idag
<Do>Hoppar upp och ner hej villt, vältandes hela kontoret över ända,
lycklig som en knarkare, hög på livet och hackande</Do>. Champange!
Lycka! Mus funkar ju fortfarande inte, och man slipper se syslogen
(Som nån idiot redirektat till <Expl><P>Virtual
Console</P>VC</Expl> #12, där ju jag vill ha Aurora), men det
funkar att boota med den och den hanterar byten mellan VCar (Vilket
var ett litet helvete att ta reda på hur man gjorde. Totalt
odokumenterade <Expl><P>Normalt sett sköts all IO under UNIX genom
några få systemanrop. Men vissa saker passar helt enkelt inte in i den
vackra modellen, som t.ex. öppnandet av en CD-ROM. För sådana endamål
finns ett systemanrop vid namn IOCTL som tar som argument ett index
för vilken funktionalitet man vill ha, samt vilken fildeskriptor man
vill meka med. IOCTLer är helt inkompatibla mellan olika device,
mellan olika UNIXar, men allra värst: Mellan olika versioner av samma
UNIX, t.ex. olika kernelversioner i Linux... ren ondska
mao!</P>IOCTL</Expl>er och andra hemskheter).</P>

 <Paus>Funderar på implementationen och X och VCar och IOCTLer och
annan ondska, samt om /dev/console, när den är i KD_GRAPHIC-mode, är
detsamma som /dev/fbn...</Paus>
 <P>Lite innan utsatt tid kom jag i alla fall fram till
tunnelbanestationen (Lite nervös var jag :), och fick problemet att
räkna ut vilken uppgång jag skulle upp genom. Men jag valde rätt,
sådär bara av en slump. Christinae satt på foten av en staty och
väntade. Vi tog oss till ett kafé hon kännde till, där vi satt och
pratade. Hon tog ett glas vin, jag en cola. Bland annat kom vi in på
skillnader mellan kaféer här och i Sverige, och hur män och kvinnor
umgås här och i Sverige.</P>

 <Paus>Funderar över relationen mellan kvinnor och män här, fördomar,
mina möjliga relationer till kvinnor här, deras tankar om mig som
svensk kille. Svenska killar ses som mesar. Som inte vraggar. Som man
kan prata med. Antagligen kommer de vara överlyckliga att slippa bli
raggade på hej villt och träffa en kille som inte bara vill sätta på
dem. Och inte vilja ha sex alls. Och så kommer jag bara få fler
kompisar, och ingen att gosa eller ha sex med. Som vanligt, fast
värre, altså.</Paus>
 <P>Underligt mycket såg vi varandra i ögonen
under samtalet. Inte sådär drömmande som förälskade. Bara såg varandra
i ögonen, som om det var helt naturligt.</P>
 <P>Här skulle det kanske passa med en beskrivning av Christinae. Så
varför inte? Hon har halvlockigt mörkt hår som räcker precis för att
sätta upp i en tofs. De två gånger vi träffats har hon haft det
uppsatt mästa delen av tiden, med bara en liten lock lös, vilket
verkar vara lite av ett mode här. Grönblå ögon och ett lite senigt
ansikte, med några få fina rynkor. Jag vet inte hur gamal hon är, men
hon verkar vara runt 25, 30. Men jag har svårt att bedöma ålder på
folk, och hon har inte talat om hur gamal hon är. En ganska liten mun,
med tunna läppar som ibland ler ett sorgset, snett léende. Hon är
ganska kort, kortare än Ylva och ganska smal - men inte med för smala
armar. Hon har sådana där bröst som inte är små och fast, inte
svällande, och inte hängiga utan bara ser uta att vara hur mjuka som
helst.</P>

 <Paus>Nu har xmms lyckats leta upp Briggen Bluebird. <Do>Lutar mig
tillbaka, lyssnar och känner mig avslagen</Do></Paus>
 <P>Jag skall bara skriva några få rader till. Bara några få noter om
kvällen. Några få saker Christinae sagt till mig, som jag måste
fundera på, gång på gång: <Quote>Can't we met again before wednesday;
have dinner or so, just for fun?</Quote>, <Quote>My father</Quote> och
så något om att hon var min mor... Underlig flicka är hon. Svår att
kommunicera med, man får liksom dra, trilskas och lirka för att få ut
det man vill. Något får man alltid, men oftast inte det man
vill...</P>

 <Paus>Läst en del i <I r="Spelkortsmysteriet"></I>, och fick idén
till en filosofisk utläggningen :) Så, här kommer den:</Paus>
 <P>Jag <Em>vet</Em> inget om världen. Jag vet inte om den har ven
meningen, eller i så fall vilken. Jag vet inte om det finns en
gud. Man kan tro sig veta. Veta om sin okunska, eller veta om den och
inse dess obetydelse. Sanningen är att <Em>det inte spelar någon roll
om gud finns eller inte</Em>. Världen ser ut att vara på ett vist
sätt. Det spelar egentligen ingen roll hur den verkligen är - det
påverkar ju inte mitt sinnesintryck av den. Och eftersom mitt
sinnesintryck är det enda jag kan <Em>"veta"</Em> om världen, så är
tingens verkliga beskaffenhet totalt ointressant. På samma sätt är det
med guds existens.</P>
 <P>Filosofer har anset det omöjligt att svara på frågor om tingens
verkliga beskaffenhet, det enda vi vet är ju våra sinnesintryck. Men
de har delvis fel. Det är inte bara omöjligt, utan totalt
ointressant.</P>
 <P>Den första fråga man bör ställa sig när man ser en fråga är, är
frågan eller dess svar <Em>relevant</Em>. En fråga är relevant bara om
dess svar på något sätt förändrar eller förutsäger hur våra
sinnesintryck uppför sig. För frågor, vars svar inte skiljer sig i
avseende på förutsägelser eller förändringar, så är svart likgiltigt
och frågan ointressant.</P>
 <P>Det finns naturligtvis en fara med att bara bry sig med
"relevanta" frågor. Man kan aldrig <Em>veta</Em> om en fråga är
relevant. Man kan naturligtvis fråga sig om dess svar förutsäger eller
förändrar något, men det är inte helt säkert att man för varje fråga
med bestämdhet kan veta det. Problemet är på ett sätt rekursivt. Men
det där är naturligtvis bara ett problem, inte en fara. Faran är om
man <Em>tror</Em> sig veta vilka frågor som är relevanta eller ej, och
tror fel...</P>
 <P>Jag har ju argumenterat att frågan om guds existens är
ointresant. Guds existens påverkar inte, eller i alla fall inte så som
gud beskrivs enligt kristendomen, det liv vi för här på jorden. Det
förutsäger heller inget här på jorden. Och något annat kan vi inte
uppleva med våra sinnen. Men jag kan ju inte vara helt säker, eftersom
gud är en konstruktion av oss människor, och som sådan föränderlig och
följsam efter de troendes idéer, så kan ju guds existens faktiskt råka
påverka eller förutsäga något. Men det är inget jag vet om. Snarast
skall det här ses som ett idéunderlag för dikussioner kring guds
existens med troende.</P>
 <P>Nu skall jag dock gå och sova... Nattis!</P>
</C>

<C date="01/08/00">
 <P>Eftersom Christinae i går sagt att hon ville se mig igen innan hon
stack till USA, så ringde jag upp henne vid åtta-tiden. Efter att
snabt ha tagit mig hem och dushat, möttes vi så vid Parmentier en
kvart över nio. Jo, och för övrigt skall vi nog (Med betoning på
nog...) ses i morgon med, fast då skulle jag få träffa några av hennes
vänner samtidigt. Scary... <Paus>Funderade runt blomförsäljarna som
svärmar som flugor runt kaféerna, och slår ner så fort de ser en
flicka och en pojke tillsammans, och i bland till och med när det bara
är ett gäng pojkar eller flickor...</Paus> Dom skulle se nån film
först, men se'n skulle dom till ett kafé, och då kunde ju jag hänga
på.</P>
 <P>Jag har kommit underfund med ungefär på vilket sätt Christinae är
konstig - hon har knappt något närminne. Hon har otroliga kunskaper om
histopria, främst fransk sådan, men även rysk/baltisk, och hon är
ganska klippsk, men hon minns inte delar av, eller minns inte korrekt,
vad som sagts för några minuter sedan. och gårdagens samtal är det
lika dant med. Jag undrar vad som kan ha orsakat det. Jag borde nog
fråga Mzi; han hade nån URL till en site med biverkningar av olika
droger. Men det är en underlig effekt, och jag har inte hört om någon
drog som skulel orsaka det. Det lustiga är att hon är så smart, och
har sådana djupgående resonemang. Mycket mer djup i en någon på
jobbet. Det är bara som om det jag sa filtrerades och GCades lite för
ofta. Som om GCn fått en knäpp och gick bärsärkagång i aktuell
stack-frame.</P>
 <P>Vi råkade ramla in på det jag skrev om igår; min idé om frågors
(o)relevans. Och om guds existens. Och jag lyckades, med gårdagens
logik, komma fram till att jag nog trodde att inget spelade roll, att
<Em>inget är relevant</Em>. Men samtidigt var det en vacker kväll, som
var relevant. Vi satt på ett litet kafé och drack jos och pratade,
mörkret föll och trädens löv vinkade sakta av och an ovanför
oss. Efteråt gick vi mot tunnelbanan där hon ställt sin cykel, ömsom
hand i hand, ibland springandes, ömsom hållandes om varandras midja
eller axlar.</P>

 <Paus></Paus>
 <P>På jobbet blev inte mycket gjort idag. Först och främst dök det
upp ytterligare en tysk, som jag blev ivägskickad till konferensrummet
med för att förklara hur saker och ting funkar på Mandrake. Mycket
pratglad typ, som gjorde mig mycket nervös genom att inte kunna sitta
helt stilla, utan skaka på händer/huvud lite. Påminner lite om Moment,
fast mycket mer irriterande genom sina rörelser. och så tyska! Ush för
det språket! Dessutom så gick mästa tiden åt till att leta efter en
specifikation av MSC-protokollet, vilken jag sent om sider
hittade.</P>
 <P>ag har iaf bytt färgerna i wsMonitor till MandrakeTouch, samt
fixat några nya features in /etc/rc.d/rc.sysinit för Mandrake.7.1. Nu
skall jag bara hacka musstöd, dialoger, fix för Boxar med för få/små
element i, en ny läsare för bilder (.xpm:er. Den nuvarande suger fett
eftersom den läser till en birmap av samma färgdjup som bilden, inte
skärmen, och ändå i 256 färger gör om bilden till standardpaletten, så
att bilderna blir i för få färger och urfula om man har 256 färgers
bilder men fler färger på skärmen), samt en konverterare för bilder
som #include:ats (.xpm:er), så är Aurora för FrameBuffer så gott som
klar...<Paus>Funderar på att WsLib kanske borde vara dynamiskt
laddningsbart, men slår bort tanken.</Paus></P>
</C>

<C date="02/08/00">
 <P>Idag träffade jag Christinae igen. Jag tror inte hon riktigt har
problem med närminnet. Hon kom ihåg en massa saker som vi pratat
om. Men nåt skumt är det. Kanske är det bara ett språkproblem, men jag
tror inte riktigt att det är så enkelt. Hur som heslt så skulle vi
träffat några av hennes kompisar, men de dök inte upp, så vi bara satt
på ett tex-mex-ställe (Eller snarare två) hela kvällen.</P>
 <P>Jag har funderat mer på min krypto-idé, och tror jag hittat en
svaghet. Hur som helst, idén är följande:
<List>
 <P>Börja med en random-pad (stort slumptal), det är vår nyckel, och
den måste finnas hos både mottagare och sändare.</P>
 <P>Sändaren skapar nu ytterligare ett, lika stort, slumptal, XORar
det med nyckelnj, och sänder.</P>
 <P>Mottagaren XORar det mottagna datat med nyckeln, och får nu det
nya slumptalet som sändaren genererat</P>
 <P>Nu byter både mottagaren och sändaren ut sin nyckel, som de
slänger, mot det nya slumptalet, och itererar.</P>
</List></P>
 <P>På det här viset överförs naturligtvis inget data, men, om vi, när
vi sänder den nya nyckeln, innan vi krypterar den, komprimerar den
(med någon komprimeringsmetod), så får vi oftast lite plats över (säj
10% i medel) som kan användas för riktig data. Nu finns det dock ett
problem: Den nya nyckeln kan i vissa fall vara rent brus, och inte
komprimeringsbar. I det fallet måste vi indikera att den inte
komprimerats, och att inget data överförts förutom den nya
nyckeln.</P>
 <P>Det kan indikeras antingen genom att alla sådana "vita"
nycklar, som dessutom har en nolla som sista bit kastas, och en etta
som sista bit i ett meddelande innebär att innehållet inte är
komprimerat. Det här minskar dock slumptalens kvalité, och
kan kanske  utsättas för en statistik-atack. Men det är endast en av
bittarna, alltid i samma position, som är i fara, och det finns inget
inbördes beroende mellan olika bitar.</P>
 <P>den andra metoden är att sända en okrypterad bit som talar om om
meddelandet i fråga är komprimerat eller ej. I princip lider den
metoden av samma problem som den förra: Man kan veta när en nyckel är
"för slumpmässig", vilket kan hjälpa till att bryta den, eftersom
nyckelrymden i det fallet minskats avsevärt. Enda skyddet är nog att
ha en så stor nyckel att den, även då man vet att den är gausiskt vitt
brus, är omöjlig att bryta med bruth force.</P>
 <P>Jag babblade lite med tysken på jobbet om det här, men han tyckte
att det verkade säkert... Jaja, jag får väl leta runt lite och fråga
på nån krypto-mailinglista.</P>
</C>

<C date="03/08/00">
 <P>Så det passar att flörta med flickor på tunnelbanan, säger
Joker. För att parafrasera <I r="Spelkortsmysteriet"></I> (Ja, jag har
fortfarande inte läst ut den). Idag, på väg för att hälsa på Jennie,
på tunnelbanan från jobbet, så fick jag först en snabb ögonkontakt med
en ganska kraftig, ljushårig übersöt flicka med glasögon. Sedan
sneglade vi lite på varandra. Så gick jag och satte mig snett emot
henne. Därefter sneglade vi lite mer på varandra, bytte lite blickar,
och så var vi fast. Vi såg varandra i ögonen och log. Hon var
jättesöt, och läcker på en gång. Och så skulle hon av. Vi log mot
varandra innan hon gick. <Do>Sniff</Do></P>
 <P>Jo, en sak till bara innan jag lämnar datorn och somnar
<Comment><P>Ja, det får bli kort idag - jag är ganska trött</P></Comment>:
Jag tog ett glas Guinnes med Jennie idag. Hon hjälpte mig att övertala
mig själv :) Fast det var inte så gott som jag mindes att det smakade
när jag smakade på Marx' Guinnes i söndags... Synd... Eller: Ganska
bra.</P>
</C>

<C date="05/08/00">
 <P>Igår gick jag till Gibus igen, vilket slutade med att jag satt med
en sovande flicka bredvid mig, med hennes huvud lutat mot mig,
samtidigt som jag funderade på Scheme, och varför Sugar ofunkar med
load samt implementeringen av muspekaren i WsLib.</P>
 <P>Flickan i fråga, som jag inte ens vet vad hon heter, verkade vara
ett riktigt nöt, vilket för övrigt stämmer ganska bra på hela
populationen på Gibus. Hon och hennes kompisar blev nästan upprörda då
jag avböjde till en cig. med förklaringen att jag inte rökte, och
svarade nej på frågan "not even marujana?" som följde...</P>
 <P>Hur som helst, kvällen började med att jag studsade fötterna i
bitar på dansgolvet, ganska ensam. När stället började fyllas, var jag
redan plaskvåt av svett och mycket törstig, så jag gick och köpte en
cola. Utanför VIP-avdelningen (Urkas för den altså. Den påminner
altför mycket om ett litet klassamhälle. Har de inte haft revolution
här???) stod ett gäng mörkhydae och hoppade runt och
street-dansade. Riktigt duktiga var de faktiskt. Det är nästan läskigt
att man kan bli så bra på att studsa runt och tvärstanna på tårna!
Klart coolt.</P>
 <P>Men mina ögon fångades av något annat: En mycket söt, kort flicka
med stora, fasta bröst som studsade runt tillsammans med en längre,
smalare flicka. Den längre var inte lika bra som killarna på
hoppandet, men klart OK på det. Det verkade som om den längre var
koolare, viste hur saker här brukade gå till, och den kortare var typ
en kompis hon släpat med. Fast hon studsade ganska bra hon med.</P>
 <P>Jag stannade där ett tag och tittade på dem. Tänk om man kunde
hoppa så! Hur som helst så var mina fötter i bitar, så jag slog mig
ner på en pall som står där. Nu satt jag så att jag såg baren, och i
vänstra yttre delen av mitt synfält ser jag en ganska kraftig flicka
som står med armabågarna på baren. Hon tittar lite åt mitt håll, och
jag tittar tillbaka och ler. sedan en gång till, och sen tappar vi
varandra. Hon går iväg ut mot dansgolvet. Jag följer inte
efter. Varför skulle jag göra det? Jag hade det bekvämt där jag satt,
och var alldeles för trött för att röra på mig.</P>
 <P>Men efter ett tag går jag iväg mot ett litet borde med stolar nära
dansgolvet, jag vill se om jag kan hitta hennes blick och leka lite
igen. Efter ett litet tag kommer hon dansande bortifrån baren. Får syn
på mig och ler. Jag ler tillbaka, hoppar ner från min stol och dansar
framför henne. Närmare och närmare, och så slår vi armarna om
varandra, dansande. Hon ställer ifrån sig sin drink, kysser mig och
kråmar sig mot mig. Ganska mycket hångel blev det!</P>
 <P>Så, vad inser nu en Egil som sitter på Gibus med ena armen löst
hängande runt en sovande flicka, som somnat nästan mitt i en kyss?
Tänkandes mest på hack? Jo, jag funderade på hur lite jag egentligen
bryr mig om folk på det här stället. Vilka nötter de är. Där satt jag,
en högavlönad programmerare, vars största rikedom är min hjärna,
tillsammans med en knarkarflicka, som supit och knarkat skallen i
bitar. Hon tyckte att jag inte hade mycket roligt. Det har jag
vist...</P>
 <P>Det intressanta är väl hur olika människors liv kan vara. Låt vara
att människor är lika. Men deras liv är det inet. En del spenderar dem
på att vara lyckliga, vilka medel som än behöver användas. Andra
försöker göra något. Jag tänkte på Mashlows (stavas det så?)
behovstrappa. Hur de flesta programmerare inte får nog av de
grundläggande behoven, som sex, hångel, skitsnack med kompisar, men
endå ägnar sig åt självförverkligande. Och lyckas bra med det. Jag
tror nog att felet han gjorde, var att inte inse att man <Em>kan</Em>
undertrycka ett behov, genom att uppfylla ett annat och ägna så mycket
tid åt det att man inte ser det första behovet. Behovens inbördes
prioritetsordningens pelar ingen som helst roll för detta. Med andra
ord kan man undertrycka behovet av närhet, genom att ägna hela dagarna
åt att leta mat, eller behovet av mat genom att ägna sin tid åt
hackande (Naturligtvis kommer detta att inte funka i längden, eftersom
behovet av mat är fysiskt, dvs vi dör av svält (Inte icke-uppfyllande
av behovet utan underskott av energi) efter ett tag om vi inte
äter).</P>

<Paus>Dushat, köpt toapapper (Det var helt slut! <Namify>Da
horror</Namify>!) och gått till jobbet, där jag försöker komplicera
upp ssh för 486, men det går inte så bra :(</Paus>
 <P>Sitter pån jobbet och ojjar mig över en bugg i Guile: delay
ofunkar inuti funktioner! Helt värdelöst! Dessutom är det en bugg, för
enl. r5rs 8Och alla implementationer utom Guile) så skall det
funka... Så jag har skickat en bugg-rapport till GNUna. Får se när det
fixas, dock. Kanske jag skulle ta och leta bugg-anledning själv?</P>
 <P>För övrigt börjar jag ogilla <Link name="fsf"
ref="http://www.fsf.org">FSF</Link> för deras centralism. Om man gör en
patch för något av deras program, t.ex. Guile, så vill de inte bara
att man relear patchen under GPL, utan att man ger dem
copyright-rättigheterna! Det är inte bara fel rent etiskt, det är dumt
också! Inte för att jag misstror dem, men så länge copyrightet för ett
programs olika delar ägs av olika personer, kan inte enda av dem ändra
licensen utan att alla andra samtycker, om licensen från början är
GPL. Det är ett skydd mot att ens författarna själva licenserar ut
koden under ytterligare en licens. Dessutom innebär det en hel massa
onödigt legal-mumbo-jumbo!</P>

 <Paus>Pratade lite med Tobben i <I r="LysKOM"></I> ang. goth-stället
jag skall på i kväll...</Paus>
</C>

<C date="07/08/00">
 <Comment><P>Tobias bad mig att få en recension av klubben som jag var på
i går, så dagens text kommer antagligen frossa i detaljer i klubbens
inredning och musikval. You have been warned :)</P></Comment>
 <P>Lördagens studsande blev inte helt problemfritt. Först och främst
vägrade nätet att funka ordentligt, så jag fick ingen karta av vare
sig <Link name="pagesjuenes"
ref="http://www.pagesjuenes.fr">pagesjuenes</Link> eller <Link
name="shellgeostar"
ref="http://www.shellgeostar.com">shellgeostar</Link>. Till slut bad
jag Tobben att han skulle kolla på <I r="shellgeostar"></I>, och skicka
mig bilden. Efter många om och men fick jag så till slut fram en karta
över hur jag skulle ta mig till klubben, och lyckades ta mig dit.</P>
 <P>Att ta sig från metron till klubben var busenkelt. Men där slutade
det enkla. Utanför klubben stog en bunt människor och såg mycket
förvirrade ut. Klubben var stängd, mörk och tyst. Jag frågade dem om
det var här klubben skulle vara, och jo, de hade också läst på <Link
name="vamp.org" ref="http://www.vamp.org">vamp.org</Link>... Så
lyckades en av dem, en engelsman vid namn Tim ringa en kompis som
skulel vara på klubben, och som var där! Klubben hade flyttats av
någon anledning, och var nu vid bastiljen(!). Tillbaka tvärs över hela
stan med metro (vi hade tur, metron hade inte slutat gå än). Under
färden samtaled jag lite mer med Tim och hans flickvän Sandra. Dom var
från Brighton, och var på rundresa i frankrike. Väl framkomna till
klubben hängde jag resten av kvällen (natten/morgonen snarare
faktiskt) ihop med Tim, Sandra och deras två kompisar som redan var
där; Paul och Veronique.</P>
 <P>Här passar det nog att beskriva klubben: Vi kom först in i ett
halvstarkt upplyst rum med väggar, golv och tak av kalksten, och en
trappa, med ett räcke av kalksten med sniderier i, som ledde
neråt. Nedanför trappan fans till höger ett litet bås med en flicka
och en pojke som tog betalt: 70Frs, och då inkluderades en fri drink i
baren.</P>
 <P>Till höger fanns toaletterna, men det noterade jag inte förrens
senare (dock kan jag tillägga att allt därinne var i kalksten, utom de
nödvändiga porslins och metalldetaljerna, samt några ljusstakar i
järn. Mycket fräsht var det också). Framåt var en smal (knappt en
meter bred) gång, som vindlade sig genom ett antal
90-graders-krökar. På väggarna hängde ljusa slöjor och ljusstakar i
järn. Så kom man ut in en större gång, eller snarare rum som låg
vinkelrätt mot den smala gången. Rumet hade välvt tak av sten, och två
hål i den motsatta väggen in mot ytterligare ett sådant rum. Till
höger var en liten bar i vilken det serverades drinkar för 10Frs och
alkoholfria saker för 5Frs. Mycket, mycket billigt med andra ord :)
Mellan de två hålen/portarna fanns två stolar av järn, och på väggarna
satt ljusstakar av järn och ett och annat stenklot hängde i
järnkedjor. Här och där fanns även fastsementerade träbjälkar i mörkt
trä med sniderier i gotisk stil.</P>
 <P>I det andra rummet fanns ytterligare en bar, också den av sten,
men med en massiv hörnstolpe av snidat trä. Även här fanns det
stenkulor, ljusstakar och ett fåtal stolar. Belysningen i båda rummen
bestod av färgade spotlights och stearinljus. I rumets ena kortsida,
motsatta sidan mot baren, fanns en dörr som, genom en ganska lång,
smal gång, ledde till ett mycket långt nliknande rum i rät vinkel met
dessa första två, vilket tjänade som dansgolv, med en stor uppsättning
små lampor, strålkastar och högtalare i taket. I samma ända av det
andra rummet, fast i långväggen, fans en liten dörr in till ett
fyrkantigt rum med bänkar längs väggarna, och ytterligare en dörr som
ledde till ytterligare ett sådant rum.</P>
 <P>Från dansgolvet fanns en smal gång i samma ända som gången till de
två första rummen, som i långa trappsteg letade sig uppåt. Till
vänster i gången fanns små rum, in till vilka öppninger med snidade,
mörka trädörrposter ledde. Rummen var ganska väl upplysta, och med god
ventilation, och antagligen tänkta för rökninge, även om förvånansvärt
få nav gästerna på klubben rökte.</P>
 <P>Vart gången egentligen ledde vet jag inte, jag utforskade det
aldrig, eftersom jag ägnade kvällen mestadels åt att antingen studsa,
rusa runt hand i hand med Sandra och Veronique eller sittandes,
pratandes med dessa och Tim och Paul. Jo, och ibland kan jag nog vara
lite flickaktigt barnslig och fnittrig. För övrigt höll jag på att bli
indragen på toa med/av dem. Av nån anledning drog jag mig dock
ur...</P>
 <P>Musikstilen var gothic, som väntat, men med inslag av synth. Dom
enda låtar jag kännde igen var dock några <Expl><P>Nine Inch
Nails</P>NIN</Expl>- och <Expl><P>Depeche
Mode</P>DM</Expl>-låtar. Mycket studsbart dock.</P>
 <Comment><P>OK, så nu orkar jag inte skriva mer i kväll, så jag går och
krashar i stället. jag måste upp och jobba i morgon, juh! Så jag får
berätta klart om gårdagen och dagen i morgon i stället.</P></Comment>
</C>

<C date="08/08/00">
 <P>Blä. Jag äger faan bara skrot. Nu vägrar båda CD-rom-spelarna på
min dator att mounta. Troligtvis har det väl blivit osync eller nåt på
bussen så jag måste boota om skrothögen. Men jag kan inte boota om
den, för då kan jag inte logga in igen, eftersom jag inte har något
tangentbord. Jag borde verkligen köpa en adapter till det jag har (Det
är PS/2-kontakt, men datorn har mini-DIN)... Så nu slipper jag
musik...</P>
 <P>Hela atmosfären på klubben och mellan mig och Tim, Paul, Sandra
och Veronique var lite småmysig. Speciellt så sprang ju jag och
flickorna runt hand i hand helt galna (Speciellt Sandra!), småkramades
och var allmänt avslappnat smågosiga. det var nog ganska bra att jag
hånglat av mig lite på fredagen på Gibus :) Jag verkar inte ha
speciellt stort behov av sex eller ens hångel - nån gång varannan
månad sådär är alldeles tillräckligt. Men gos och bara kompisnärhet
kan jag inte få för mycket av!</P>
 <P>Kvällen slutade dock lite läskigt: Veronique hade somnat på en
bänk, och jag kom fram och skulle se om hon sov, och just då vaknade
hon. Hon låg på sidan med benen uppdragna lite halft, och hon gjorde
en gäst att jag skulle sätta mig framför henne, vilket jag gjorde, la
armen om henne lite lätt. Så satt jag en ganska lång stund medans vi
småpratade lite. Så berättade hon att det varit en kille som kladdat
på henne när hon sov, att hon vaknat och skällt ut honom, men att han
kommit tillbaka och varit sur för att hon inte ville ha sex med
honom(!). Och just då dök han upp. Veronique satte sig upp, och de
började skälla på varandra. Att han bara inte fattade att hon inte
ville och drog! De drog en hel del uppmärksamhet till sig. Bland annat
barpersonalen, som småskrattade lite åt det hela, eftersom Veronique
var på vippen att klippa till honom, och han hade nog inte kunnat
försvara sig speciellt bra. Men hon klippte aldrig till honom, även om
hon efteråt sagt att hon var på vippen att sparka honom mellan
benen...</P>
 <P>Naturligtvis uppförde han sig inte bara som en riktig slusk, han
var rejält puckad också. Men jag kan ändå inte låta bli att tycka lite
synd om grabben. Runt 35, antagligen, ganska ful, och definitivt
desperat. Han behövde sex helt enkelt... Men min fundering stannade
inte vid detta. Vad skiljde honom från mig? Att jag inte försökte
ragga upp Veronique fast hon var übersnygg och hade stora bröst?
Ungefär det, ja. Jag vet min plats. Jag vet vilka jag kan ragga på,
och vilka jag inte kan. Som en anna slav. Egentligen är detta inte
helt sant. Jag skulle <Em>aldrig</Em> kladda på någon som inte visiat
utom allt tvivel att hon/han ville bli kladdad på. Aldrig. Och vem jag
raggar på är snarare en fråga om hur en om vem. Och jag verderar
vänskap <Em>mycket</Em> högre än tillfälliga sexuella relationer. SÅ
egentligen var det bara en reflektion över absurditeten i min egen
existens. Inget som direkt beskriver mig själv. Men ändå.</P>
 <P>På ett absurt sätt påminde mig klubben lite om en film (Troligen
<Link name="Stanley Kubrick"
ref="http://us.imdb.com/Name?Kubrick,+Stanley">Stanley
Kubrick</Link>s <Link name="Eyes Wide Shut"
ref="http://us.imdb.com/Title?0120663">Eyes Wide Shut</Link>) där en
kille myglar sig in på en underlig klubb i ett slott. Mycket sexuell
film med mycket rika människor, och underliga relationer. Jag minns
dock inte vad den heter. Får ta och kolla upp det... Men över huvud
taget så syns samhällets armbågar mer här än hemma. Färgnyanserna och
rikedom är färre, men kontrasterna större. Veroniques bostad påminde
mig om <I r="O-zonen"></I> och tornet de bodde i: Tre olika kodlås,
samt ett nyckelkort för att komma in. En ljudlös hiss och så var man
inne i hennes lägenhet. En grön stad av tak med träd på utanför
fönstret, och automatiska fönsterluckor. I en svindyr vdel av staden
nära La Defense.</P>
 <P>På väg hemmåt från klubben bestämde vi att vi skulle ses dagen
därpå. Så på söndag, ungefär vid sådär tre på eftermiddagen, tog jag
mig hem till Veronique, där Paul också sovit. Nu var den mysiga
stämningen ganska bortblåst. Mest för att det hela blev lite stressigt
och konstigt; Paul skulle tillbaka till storbritanien idag, så vi
skulle hinna se <Tm>allt</Tm>. Och Tim och Sandra dök inte upp förrens
vid halv tio på kvällen, då de vaknade och lyckades släpa sig upp och
dela en middag på en chinesisk restaurant i Quartier Latin.</P>
</C>

<C date="09/08/00">
 <P>I går började jag hacka på en ny .xpm-reader till WsLib (Den gamla
snodde jag ju från Zvg, och den kan inte göra dom coola saker jag
vill). Så jag stannade på jobbet till runt elva, då jag satte mig på
tunnelbanan hem med ett tangentbord (Dags att boota om burken igen
eftersom den vägrat mounta saker :() och min bärbara, som jag släpat
till jobbet för att kunna ge Tobben och Marx en kopia av
dagboksavsnittet från den gågna helgen, vilket de bett om. När tåget
passerade stationen innan Republique, hörde jag någon ropa "Egil",
vände mig om, och får se Jennie på perongen mitt emot tillsammans med
en annan flicka som jag inte kännde igen. Jag tog ett snabt beslut och
rusade av tåget och över på den andra perongen.</P>
 <P>den andra flickan visade sig vara Jennies kompis från sverige som
skulle vara och hälsa på den här veckan, Elin. En ganska söt och
storbystad flicka med ganska ljust hår och ett ansikte som lite
liknade Jennies.</P>
 <P>Hur som helst så blev det lite flackande av och an med en extra
tur och retur till sentier, innan vi bestämde oss för att åka till
Republique, där vi satte oss på Tobben och Marx' favoritkafé och tog
varsin öl (Jupp, Egil dricker öl numera, fast bara Guinnes. Allt annat
är ju bara äckligt blask :). och i kväll skall vi gå på Gibus
tillsammans, har vi plannerat...</P>
 <P>Idag fick jag en liten skrämmande upplevelse: Jag fick en pekare i
<Expl name="nl:"><P></P>NL:</Expl> om en <Link name="sffs"
ref="http://welcome.to/sffs">Ond sida</Link>, som jag tittade upp. Den
tillhörde Svensk-Finska församlingen. Bland annat hade de en lista med
dagens ungdomskultur, där de förklarade den satanistiska och
drogliberala rappen, Hip-Hop:en osv. Jisses. Och deras familje-politik
sedan! Tillbaka till medeltiden. Och så ansåg de att man borde
begränsa sveriges mottagning av flycktingar till luthersk-kristna! Att
sådant här förekommer i Sverige är ofattbart och mycket, mycket
skrämmande. Sånt här får mig att fundera på att springa omkring med
jävulssymboler, bara för att jävlas med dem! Dom har ingen rätt att
fördöma andra om de själva vill bli respekterade! Fast egentligen
borde jag skriva en längre mer ingående argumentation om dem, och
publicera i t.ex. <Link name="dn" ref="http://www.dn.se"><Expl><P>Dagens
Nyheter</P>DN</Expl></Link>, men då måste jag nog ha deras
webbsida tillgänglig, och det har jag ju inte hemifrån. Får se om jag
har tid nån gång att göra det. Det skulle verkligen behövas!</P>
</C>

<C date="12/08/00">
 <P>Jag har nu inte skrivit något på ett bra tag. Mest beroende på att
jag inte hunnit <Em>tänka</Em>. det enda jag hade kunnat skriva hade
varit en exakt skilldring av vad som hänt mig, vilket i sig är ganska
tråkiga saker. Jag har varit på Gibus, jag har hackat, sovit, ätit,
osv. Skall jag skriva här, så skall det vara för att jag har något att
berätta; en känsla, en tanke, en idé.</P>

<Paus>Läste igenom vad jag hittills skrivit om mitt tidigare liv så
jag vet vad jag <Em>inte</Em> behöver skriva igen :) Plus gick och
hämtade mitt te...</Paus>
 <P>Jag satt och läste i <Link name="Det mest förbjudna"
ref="book://isbn=91-0-041809-9,author=Kerstin Thorvall,title=Det mest
förbjudna">Det mest förbjudna</Link>. Om hennes rädlor. Först
mörkrädd. Sedan rädd för fula gubbar. Och så slutligen rädd för
döden. Döden är syndens lön. Alltid denna synd. Kristendomens moralism
som slingrar sig runt mänskligheten som en orm som kramar ihjäl sitt
byte, i generation efter generation (här kom jag att tänka på Augus
Strindberg också). Men de t var inte moralismen hon förbannar som kom
mig att tänka efter, utan <Namify>rädslan</Namify>.</P>
 <P>Jag har också varit rädd. Eller snarar bara inte tyckt om. Tycker
är äckligt. Jag har en bunt små fobier som jag skapat själv. De är
faktiskt ganska praktiska. I alla fall så länge man inte ändrar sina
åsikter. Låt mig ta ett exempel: Jag tycker att kött är
äckligt. Mycket äckligt. Det är faktiskt väldigt praktiskt. Tänk hur
det skulle vara att vara vegeterian och gå runt och tycka att det
luktar gott och bli sugen! Ush! Naturligtvis härstammar det äcklet som
alla andra av mina äckel från någonstans i 5-, 6-årsåldern. Problemen
uppstår när man försöker ändra sig.</P>
 <P>Kroppar är äckliga, och då speciellt könsorgan, fötter och
munhåla. Fast äckligast är kladd. Gägga. Jag har aldrig gillat
såser. Jag vill ha "torr" mat. Soppa är okej, men bara om den är
klar. Och äckligast av alla kroppar är min egen.</P>
 <P>Det tog emot mycket att ha sex för första gången. Det är tur att
man har hormoner. Dom fixade en hel del. Tack och lov. Mentala
spärrar, äckel, är mycket starka. Men hormoner är kemikalier, inte
bara mönster i hjärnan, och starkare. Tack och lov för det! Annars
hade jag väl varit oskuld än!</P>
 <P>Men när jag väl gjort det, ja inte haft sex, men legat naken
bredvid en naken flicka, smekandes varandra, så försvan en bit av
det. Det slog över. Jag viste ju att äcklet var irrationellt och
fel. Bara ett hinder som jag var tvungen att ta mig över. Som att gå
till tandläkaren. Jag blev ivrig. Ivrig att röra vid hennes kön. För
då skulle jag ju bli äcklig. Som att hoppa i en lerjöl. När man väl
smutsat ner sig kan man ju lika gärna fortsätta. Man blir ju inte
precis renare av att gå upp ur jölen! Så resonerade jag. Om jag bara
nuddade henne där så skulle jag vara äcklig om fingrarna och sedan
skulle jag lika gärna kunna fortsätta. och javist. Precis så tycktes
min hjärna funka. Befrielse! Jag hade överlistat mig själv!</P>
 <P>Jag hade berättat för henne om mitt äckel inför min egen kropp och
nakenhet och kön. Hon trodde mig inte. Hon tyckte att jag ju reagerade
fullt normalt. Jag minns inte exakt vad hon sa, men nåt i stil med att
det hade hon inte märkt. Hon skulle bara veta vilka inre strider det
var! Det var tur att det tog så lång tid. Vi träffades, pratades vid i
nån vecka, och så började vi gosa. Varje gång vi träffades vågade vi
lite mer än förra gången. Vi utforskade varandra, mycket, mycket
långsamt. Men det gick framåt. Tack!</P>
 <Comment><P>Här går luften liksom ur mig. Jag har skrivit ner vad jag
tänkt på hela morgonen, och nu är det liksom nästan tomt i min
hjärna. Jag funderar på att gå till jobbet och hacka lite. Fast vänta,
jag har några saker att berätta om gårdagen...</P></Comment>
 <P>Jag drömde en skum dröm inatt. Eller egentligen var det nog flera
drömmar, för jag vaknade flera gånger däremellan (nån gång vid 8, nån
gång vid 10 och slutligen så gick jag upp vid 3).</P>
 <P>Jag är uppe på ett berg, och där uppe finns ett litet hus, och
Benny håller på att byta värmepanna i huset. det är i en källare med
vitkalkade väggar och små fönster och lågt i tak och sneda och vinda
väggar och tak och ljust. Och nån stans här har jag sex med en kvinna
jag absolut inte borde haft sex med eftersom Kettil är kär i henne
eller nåt.</P>
 <P>På väg ner från stugan går den smala stigen förbi en massa giftiga
spindlar så man måste hoppa på tå på små stenar. Därefter (Och här
tror jag det är en ny dröm) går den förbi en byggnad som ligger i
branten. Byggnaden är faluröd och av trä. Branten är liksom i
trappsteg. och där inne sitter systrarna Graaf (väl påklädda) och
skriver autografer. det är massor med folk, och nu är det nån sorts
mässa upp epå berget. Vi (jag och Kettil och nån mer) glömmer flera
gånger nåt, och måste gå in igen. Jag minns bara utgången. Gång på
gång spelas det upp; vi kommer fram till utgången en gång till,
försöker hitta biljetterna (Man kommer inte ut utan dem). Jag klättrar
ner genom en lucka i byggnaden, och lyckas nästan falla och dra med
mig en av systrarna i fallet. Jag klänger mig runt och försökre att
inte falla. Tar spjärn mot balkar.  Systrarna skrattar och undrar om
jag verkligen kan ta mig upp dä. Men jag lyckas. Och så är jag uppe
mellan smala, sneda väggar. Och jag tappar bort vad som är upp och
ner. Jag tar spjärn åt alla håll för att inte falla. Vänder mig, Och
så öppnas en lucka och jag ramlar ut på sidan om byggnaden. I
säkerhet.</P>
 <P>Men nu har vi inga biljetter och måste ut. Vi flyr springande över
en parkering, hoppar över stängsel och blir jagade. Jag lyckas skaka
av mig förföljarna när jag springer över ett antal höga jordvallar
(ungefär lika höga som jag. Svagt sluttande på ena sidan, branta på
den andra. Som tur var i rätt riktning) och kommer till en
tågstation. det hela är i sydafrika och det är varmt, ljust och
dammigt. Ett smalt spår och ett tåg kommer in och jag är rädd att jag
fortfarande är förföljd. Men jag tar mig ombord. Jag pratar med en
äldre kvinna som pratar afrikaan med sin dotter. Vi pratar bara lite
löst om hur långt det är till (stor stad vilkens namn inte sas i
drömmen).</P>
 <P>I går pratade jag med Dado (Stavar han sitt namn så?) om
UI-design, visade honom sidan jag precis skrivit om mina idéer/regler
kring det och förklarade mina idéer om Mac-menyer i GNOME och
hopklistrande fönster och ToolWindow-managers. Han blev imponerad, och
tyckte att det borde jag hacka efter att Aurora blivit klart. Till 7.3
mao! Jippi! Himmelrike! Jag har verkligen ett jobb där jag gör precis
det jag vill göra. Jag har betalt för att utöva mitt
fritidsinträsse. Han lovade till och med att hjälpa mig prata med
Jean-Loupe om det (Jag känner inte Jean-Loupe så bra. Alls. Och han är
min chef. Här är det helt normalt att man inte känner sin chef. Men
för mig är det helskumt. Speciellt efter hur det var på HernLabs)!</P>
</C>

<C date="13/08/00">
 <P>Djävla Mzi! Han hade alldeles för rätt: han gav mig rådet att
<Expl><P>Gå och synda icke mera. Ha! Präster brukar likna människor
vid får och Gud eller Jesus vid herden. Nä tack, jag vill inte vara en
fårskalle! Jag vill bryta mig loss!</P>gå</Expl> till en
goth-klubb så skulle jag säkert hitta en söt flicka att gosa
med... Hur som helst - det var precis vad som hände igår.</P>
 <P>Jag gick på kvällen till den där gothklubben jag tidigare berättat
om (Jag vet fortfarande inte vad den heter. Men adressen är i alla
fall 50 Rue Saint Sabain). Nu spelade dom ändå bättre mysik (Det hände
flera gånger under kvällen att jag blev alldeles kall och ryste mitt
på dansgolvet, så bra var mysiken). Nu hade jag inte tid eller ens
lust att ragga. Jag bara dansade. Jag studsade. Jag tog ut mig
totalt. I morse när jag kom hem, så var jag som en disktrasa. Det dröp
om mig. Fötterna skakade. Huvet känndes som om det hängde på en tråd
och var fyllte med bly. Jag var nog ganska lycklig.</P>
 <P>Så, nån gång frampå morgonkvisten dansade jag ganska långt in på
dansgolvet. och får se en svagt mörkhyad, ganska kraftig flicka med
halvlångt, mörkt smålockigt hår. Hon tittar mot mig, och jag tittar
tillbaka. Snart dansar vi tätt intill varandra. Och så har vi armarna
om varandra. Vi dansar så en lång stund, ömsom med huvudet lutat mot
den andras axel, ömsom med näsorna mot varandra, tittande i varandras
ögon.</P>
 <P>Det dröjde ganska länge innan vi kysstes. men när vi väl börjat,
gud vad underbart! Vi kysstes som om det inte fanns något annat. Vi
gick ut till baren eftersom jag behövde ta nåt att dricka (Jag svepte
ett helt glas apelsinjos i ett enda tag. Jag hade nog studsat lite väl
mycket :), stod i gången mellan de två bar-rummen och kystes och
småhånglade. Vi blev krockade in i av en hel bunt människor som tänkt
ta siog förbi där vi stod. Så vi flyttade oss, men först efter en lång
stund. Jag satte mig på en pall precis bredvid dörren till det
fyrkantiga rummet, och hon ställde sig bredvid. Jag med ansiktet
inborrat mellan hennes bröst, hon med händerna i mitt hår, runt min
nacke. Vi kystes, vi smektes.</P>
 <P>Så mycket har jag inte gosat på länge. Men allt roligt har ett
slut. En av hennes kompisar dök upp, och dom skulle gå. Men jag fick
hennes telefonnummer. Vi får se hur det går med nästa träff. Men jag
tror nog att det skall gå bra :)</P>
 <P>Så mycket gos, och det enda jag vet om henne, förutom hur hennes
runga känns, hur hennes ögon ser ut, hur hennes hår luktar och så
vidare, är hennes namn; Vanessa. Det sas egentligen inte så mycket i
går kväll (Snarare i morse, men vadå). Hon vet iofs att jag är
programmerare och från Sverige, men det är ungefär allt... Åh, hon är
söt, sexig, gosig, underbar. Henne vill jag ha :) Och helt normal och
korkad kan hon ju inte vara - hon är ju gothare!</P>

 <Paus>Dukade av efter frukosten och hände upp tvätten som jag haft i
maskinen sen igår, och satte på en ny tvätt (Svarttvätt den här
gången, den förra var vittvätt).</Paus>
 <P>Jag kom att tänka på att jag egentligen inte är en enda person,
inte homogen. Jag är som en lök av lager på lager av nya bitar av
personlighet. Det verkar som om man inte kan <Em>ändra</Em> sin
personlighet, bara <Em>lägga till</Em> till den... Jag är fortfarande
den frigide lilla pojken som är rädd för kroppen, för gägga och
mörker. Men samtidigt är jag den unge mannen som går ut på gothklubbar
och gosar med söta flickor. Samtidigt som jag är den inåtvände
datornörden som kan ägna veckor, månader eller till och med år åt ett
enda stort underbart projekt. Jag är alla dessa på en gång. Vill du
inte ha allt, så slipper du känna mig helt. Samtidigt är det ett skydd
- alla mina vänner vet inte alla mina sidor. Jag har delar som ingen
vet. En del skulle nog till och med bli skrämda om de viste allt. Nej
fel. Nästan alla skulle bli det. Jag tror att de flesta människor
(Utom bimbos då, eller kanskle speciellt bimbos?) har skal, har delar
de inte visar. Om alla var genomskinliga skulle samhället braka ihop
ögonblickligen. Vi lever i en illusion av vänliga, osjälviska
människor med höga ideal. Men under varje gatsten, bakom varje hörn,
lurar våra sanna jag...</P>
</C>

<C date="14/08/00">
 <P>"Jag hade inte vågat gråta hos honom. Så jag saknade honom inte."
(ur "<I r="Det mest förbjudna"></I>"). Jag vet att jag skrivit det
förr, men när jag läste det där (mina böcker har tagit slut, så jag
läser om dem), så kom jag åter att tänka på det jag skrivit. Hur sant
det är. Gråt är mcyket mer personligt, kräver en mycket större närhet,
än skratt. Skratt markerar avstånd.</P>
 <P>Idag har jag knappt gjort något vettigt på jobbet. Jag har mått
lite illa, med en konstig känsla i halsen. Kanske håller jag på att
bli sjuk? Det vorre opraktiskt... Mycket opraktiskt. Speciellt som jag
ringt till Vanessa och bestämt träff med henne i morgon klockan 12. Nu
var jag inte lika nervös som första gången jag ringde till
Christinae. För det första så börjar jag vänja mig vid att folk
faktiskt kan tycka att jag är snygg, att jag kan ragga upp folk och
bli uppraggad.</P>
 <P>Dessutom vet jag mer var jag och Vanessa förhåller oss till
varandra än jag viste när det gällde Christinae (Som för övrigt kommer
tillbaka från USA i helgen. Skall bli kul att prata med henne
igen). Jag och Vanessa har knappt pratats vid, men gosat desto
mer. Ja, gosat. Inte grovhånglat, bara
småhånglat. Kyssts. Kramats. Rufsat varandra i håret, smekts och haft
oss. På ett sätt är det lättare. Men nu <Em>tror</Em> jag att jag har
lite koll på Christinae. Hon verkar bara vilja vara vän, vilket är
helt okej för mig. Annars hade det nog blivit lite rörigt :)</P>
 <Comment><P>Dessa två stycken kan nog te sig en bit osammanhängande
och förvirrade. det är de. De är i princip bara en samling tankar som
gnagt i mig under en längre tid, och alla på en gång måste ut. Men jag
vill inte ta bort styckena - det skulle gå emot idén bakom den här
dagboken, att inte ändra något i efterhand, att låta ingivelsen styra
det som skrivs. De enda ändringar jag gör är av rena faktafel och
felstavningar. Utöver det ändras inget. Däremot kan jag ibland skjuta
in nya referenslänkar eller
<Comment><P>Comment</P>-kommentarer.</Comment>
</P>
 <P>På ett sätt är mitt flängande på uteställen, mitt hånglande med
flickor och och till och med mitt hackande en hämnd. De som var
lyckliga, som skrattade åt mig, när jag gick i
mellanstadiet/högstadiet, vad har dom nu? Men det är lite läskigt att
man är så hämndlysten. Hämnden är ljuv. Så visa ord. Men var är
humaniteten? Var är den kristna kärleken? Jag kan nog tala om det: den
finns inte. Den finns bara bland de som aldrig råkat ut för den.</P>
 <P>Men tro nu inte att jag bashar allt vad religion eller kristendom
heter. Inte alls. Men det finns en dubbelmoral, en kärlek till grannen
som precis under ytan är rädsla för det okännda, ett hat av de
olika. Den hatar jag. Hatar du mig, säj det rakt ut! Barn är så
gulliga. Pyttsan!</P>
</Comment>

 <Paus>Läst en bit i "Tusen och en natt".</Paus>
 <P>I går var jag, och två av mina kollegor (Dennis och en annan kille
som jag aldriga kan komma ihåg namnet på, eftersom alla kallar honom
<Expl><P>Trainee</P>Stagier</Expl>) och rollerblade:ade ut till
Eifeltornet. Av någon anledning kom samtalet först in på sex, och
sedan dans och att jag var och dansade i lördags. Efter det började vi
diskutera vilket av sinnena (lukt, smak, syn, hörsel, känsel) som
vorre värst att mista, och jag tyckte att synen och hörseln; om jag
miste synen skulle jag inte kunna hacka, och miste jag hörseln skulle
jag inte kunna dansa. Du dansar rätt mycket tyckte Stagier, vilket jag
besvarade med att, för mig är dans det bästa som finns. Bättre än sex?
Ja!</P>
 <P>För mig är sex ett behov som alla andra. Som att vara hungrig. Är
man hungrig måste man äta, och man blir hungrig med jämna
mellanrum. Precis så är det med sex med. det är inget speciellt med
det. Det är lite sorgligt. På mina vänner låter det som om sex är det
underbaraste som finns. Över allt. Utan kontroll. Utan
behärskning.</P>
 <P>Jag är nog för kontrollerande, för kontrollerad för det. Jag vill
ha kontroll. När jag och Vanessa kysstes, hade jag ögonen öppna mesta
delen av tiden, vilket hon lade märke till (Vilket betyder att hon
åtminstonne msåte haft öppna ögon en del av tiden!), och
kommenterade. Jo. Jag har ögonen öppna nästan jämt när jag inte
sover. Med några mycket få undantag. Jag vill ha kontroll över mig
själv. Jag behöver ingen kontroll över min omgivning. Men jag behöver
fullständig kontroll över mig själv och hur jag upplevs...</P>

 <Paus>Fixade till några stav- och meningsbyggnads-fel i ovanstående
stycken...</Paus>
 <P>Nej, nu borde jag ta en dush, diska och städa upp i den här
svinstian! och hänga upp tvätten jag tvättat...</P>
</C>

<C date="15/08/00">
 <P>Råkade hitta min <Link name="Loesje-bok" ref="book://title=På
gatorna i Europa,isbn=91-1-960201-4,copy=Loesje
Sverige,copyyear=1996">Loesje-bok</Link> mitt i mitt bokberg (Jag har
fortfarande ingen bokhylla, så alla mina böcker ligger i travar ovanpå
en flyttlåda (Egentligen är det en monitorlåda för en 21"-skärm), och
locket på lådan buktar nedåt i mitten, så travarna håller på att
implodera) och började läsa. Jag läste om Holländarna som åkte till
Jugoslavien mitt under brinnande krig för att affichera och delta i
anti-krigscentrets demonstrationer. Om killen eller tjejen som har tre
hem.</P>
 <P>Precis så känns det för mig. Jag vill inte stänga in mig i
Sverige. Jag tillhör inte Sverige. Jag tillhör världen, och världen
tillhör mig. Det kan låta naivt, men jag tror att jag kan göra en
skillnad. Inte mycket, men en liten, liten skillnad. Jag skriver
program, som vem som helst får använda, och som jag försöker göra så
att vem som helst kan använda.</P>
 <P>Men jag skulle vilja hjälpa andra att lära sig. Jag dagdrömmer
ibland om att samla ihop en bunt fattiga men intelligenta personer, ge
dem varsin dator och en uppsättning Linux-CDs. Men det är ju bara
dagdrömmar. För de flesta människor vill inte lära sig. Många väljer
trygghet före frihet. Trygghet från det främmande, inte bara det
farliga. Eller att åka till nåt universitet i nåt u-land och hjälpa
till att bygga upp ett universitetsnät. Och egentligen finns inget som
hindrar mig. Jag behöver bara få tag på rätt personer.</P>
 <P>Jag klarar mig alltid. Så har jag alltid tänkt. <Em>Jag</Em>
kommer alltid att överleva. Oavsett hur samhället fungerar. Men det
finns andra som inte har det lika lätt. Och vist har jag klarat
mig. Jag har ett bra jobb, underbara arbetsuppgifter och hög lön. Jag
är privilegierad. Men alla andra då? En medelklassunge är jag, som
alla revolutionärer. Det är problemet - de som borde störta pyramiden,
som har möjligheten, har nog med att få ihop mat för dagen. De har
inte tid med att göra revolution. De vill inte ha revolution. De vill
bara ha mat, komma upp och överleva. Precis som i <Link name="1984"
ref="book://author=George
Orwell,title=1984,isbn=91-0-044285-2,copy=Mrs Sonia
Pitt-Rivers,copyyear=1949">1984</Link>.</P>

 <Paus>Läste lite mer i <I r="Loesje-bok"></I>en, efter vatt jag
tittade efter ISBN i den för att trycka in en liten referenslänk till
den högst upp i dagens text...</Paus>
 <P>Jag borde verkligen diska och städa upp här, nu när Vanessa kanske
skall komma hit (Vi skall i alla fall träffas, men om vi kommer att gå
hem till mig eller till nå't kafé återstår att se. Men möjligheten
finns. Och jag vill inte bjuda hem någon till en svinstia...). I morse
när jag vaknade kännde jag mig halvless. Jag började nog bli lite
småsjuk igår. Men nu, efter en kopp té, känns det mycket bättre. En
disk och en dush skulle nog göra gott!</P>
 <P>När mina förälldrar hälsade på, började vi prata om mitt jobb
här. De verkar förstå andan lite, även om de inte förstå vad jag
gör. Men på ett sätt verkar de inte se det. Det är som om vuxenvärlden
har svårt att förstå en sak: ideologi som går ihop med företag och
pengavinster. Att man kan vara idealist och överleva på en gång. Då,
när de var unga, var det dom mot kapitalet. Nu är det vi mot det
gamla. Kapital utan ideologi och drömmar är bara makt.</P>
 <P>Jag tror att de börjar förstå. Men inte helt. Det är nog
fortfarande en gåta för dem, att jag lägger ut programmen jag skrivit
på min hemsida. Att hela Linux-Mandrake går att ladda ner gratis. Jag
skulle så hemskt gärna vilja att de förstod. Men jag har svårt att
förklara. Det är lättare att argumentera med en som anser att man har
fel, än att förklara för en som bara undra. Bennys kommentar angående
hur jag blev anställd, att MandrakeSoft hittat Aurora på min hemsida,
säger så mycket: "Men då får du ju inga royalties?"...</P>

 <Paus>Läst lite mer i "<I r="Det mest förbjudna"></I>"...</Paus>
 <P>Små bitar av plast. Lite metall. Om någon från medeltiden såg oss
nu skulle han tro att alla hade blivit magiker. En nattklubb, och
helvetet? Vad är skillnaden? Rök, ljus, dunkande ljud, människor som
trängs med overkliga leenden på läpparna. Eller an dator. En människa
som sitter limmad framför en skärm dag efter dag. En bit plast, stål,
kvarts och glas, som förmedlar text över hela världen. "Bullmannen
ropar i magiskt rör och det hörs många, många mil" (Ur <I
r="Spelkortsmysteriet"></I>). Vi är galna. Alkemin fungerar
(Grundämnen kan bli andra grundämnen. Kärnfysik kallas det), ljus över
jorden. Men lyckan finns inte ändå.</P>
 <Comment><P>Nä, nu måste jag gå och diska...</P></Comment>

<Paus>
<Comment><P>Ups. Det där blev vist på engelska. Och jag tänkte inte
ens! Det är illa. Mitts pråk försvinner långsamt. Jag har flera gånger
kommit på mig med att tänka på både franska, engelska och svenska på
en gång, med ord, talesätt och frasstrukturer från de olika språken, i
samma mening... Jag arbetar uteslutande på engelska (med viss
modifikation: kod är alltid kod). Nästan den enda svenska jag har är
<Expl name="LysKOM"><P>Ett <Expl name="KOM"><P>Ett system som liknar
en BBS, men är över internet. Ungefär som IRC, e-mail, news och ICQ på
en gång, och mycket, mycket beroendeframkallande :)</P>KOM</Expl>
byggt av <Link name="Lysator"
ref="http://www.lysator.liu.se">Lysator</Link> efter det att datorn
som körde deras <I r="KOM"></I> v. 6 dött, och en ny som kunde köra <I
r="KOM"></I> v. 6 inte gick att få tag på... Nöden är uppfinningarnas
moder...</P>LysKOM</Expl>, <Expl name="8thcircle"><P>Egentligen
#8thcircle. En IRC-kanal som Johan och jag skapade efter att vi
smutsat ner #pagan för mycket med ovidkommande kompissnack. den är
tänkt i princip för oss gamla Octagoner (#octagon var tagen!) och
kompisar till Octagoner, ungefär...</P>8thcircle</Expl> och den här
dagboken...</P> Fixed some smaller bad things in the format. Just to
make Comment and Expl a bit similar in syntax (Both now takes a P
which is the explanation/comment as first item, and the rest of the
items are the explained/commented ones).</Comment>
</Paus>

 <P><Do>Sitter och lyssnar på radio samtidigt som jag läser i <I
r="Loesje-bok"></I>en.</Do> Engelska, franska, spanska, italienska och
så svenska. Allt i en salig röra. och jag förstår knappt hälften. Men
det är ändå bara en liten, liten bit av världen. Det finns så många
språk. och jag förstår bara fyra. Ju mer man lär sig, desto mer inser
man hur lite man egentligen kan. det är det enda man kan lära sig. På
medeltiden kunda man kunna allt som fanns att veta. Hur skall man
kunna kunna allt som 8 miljarder människor tänker?  Eller ens kunna
föreställa sig det? Om nätet lärt oss något, så är det det. Att man
kan drunkna i tankar. Men bli inte rädd och gå upp ur vattnet för det!
För då kommer du att torka bort. Men att gå precis så långt ut att man
bottnar är svårt när stranden består av klippor. Och att lära sig
simma tar tid. Vi slår fortfarande ihjäl varandra. Som om det skulle
hjälpa att dyka.</P>

 <Paus>Ja, jag lovar, jag <Em>ska</Em> berätta varför. Men det får du
läsa om i stycket nedan, inte här :)</Paus>
 <P>Den här dagen började visserligen surt med ont i huvudet och
halsen, städning, disk och slit. Men gud vilken underbar dag! En ren
lägenhet, och en flicka som vill att jag skall ringa igen! Nåja. Jag
får nog ta och berätta lite mer i detalj vad som hände i
eftermiddags...</P>
 <P>Klockan började närma sig 13, och jag började bli stressad. Jag
flängde och fixade. Och hann faktiskt med att dusha (viktigt,
juh!). Men det fick bli min vita "Liberte, Egalité, Linux"-tskirt,
eftersom allt svart fortfarande inte torkat... Så, kvart i ett gick
jag nydushad i lugn takt ner till Metron. jag var inte ens
nervös. Fast det var andra gången någonsin jag skulel träffa
Vanessa. Och jag som brukar vara vså nervös med nyqa människor. Men
jag börjar som sagt vänja mig. Det var nog bra att flytta till Paris;
jag tvingas tänka i nya spår. Jag klampar inte på i sammas spår hela
tiden. Men nu hade jag i alla fall klampat lite i klaveret, även om
slutresultatet blev riktigt bra...</P>
 <P>Nån minut över ett dök så Vanessa upp. Vi kysstes lätt och gick,
efter kort övervägande, hand i hand bort till kaféet mitt emot kyrkan
mitt emellan Voltaire och Bastille. Vi satte oss vid ett bord nästan
lägst inne i hörnet. Efter en snabbtitt i menyn konstaterade vi att så
värst mycket vegetariskt fanns inte att tillgå (Hon är också
vegeterian! Mums!), så vi beställde bara in något att dricka.</P>
 <P>Jag hade inte sepeciellt svårt för att babbla på, och även om det
fanns en hel del språkproblem, så var det av mindre vikt. Men, och det
var här jag hade klampat i klaveret, det blev en ganska rejäl
kulturkrock. Jag viste inte. Vist, jag viste ju att förhållandena
mellan killar och tjejer skiljer sig mellan här och Sverige. Men inte
på <Em>den</Em> punkten: Om en kille får ett telefonnummer till en
tjej efter att de hånglat på ett uteställe, så förväntas det inet att
han skall ringa... Men det viste jag altså inte. Hur som helst kröp
både det, och att hon hade pojkvän sedan tre år, fram. Men det blev
aldrig pinsamt. Bara lite.</P>
 <P>Vi satt mitt emot varandra, och smekte varandras händer, helt
koncerntrerade på den andras händer. Vi satt så en mycket lång stund,
utan att säga något. Jag blundar (Det är inet ofta jag gör det), och
just då råkar hennes händer snudda vid mitt ansikte. Sedan händer allt
mycket fort. Jag öppnar ögonen, hon tar ner händerna och kysser
mig. Vi kysser varandra djupt, länge och hungrigt. Kysser varandra som
om det var det ända vi gjort i hela vårt liv. Smeker varandras
huvuden, rufsar varandra i håret och kysser varandra.</P>
 <P>Gänget vid bordet en bit bort börjar skratta åt oss, och
titta. Vanessa släpper min mun och säger att vi nog borde gå, med en
gäst mot bordet bredvid. Jag nickar, och vi tar oss till kassan. Jag
betalar, eftersom hon inte har mer än 10Frs, och jag tycker att det är
onödign att vara petig eller bry sig om småskulder.</P>
 <P>Hand i hand går vi sedan vägen tillbaka mot Voltaire, och jag
frågar vart hon vill gå. <Paus>Tänker över det som hände: Why are you
not smiling like this when we are talking? Because, when we talk, the
only part of you that exists is your answers, what you say. And when
we kiss? Your mouth, your eyes, every part of you I touch.</Paus> Jag
förstår inte hennes svar, och tror länge hon menar en park. Vi hamnade
i en underlig kyrkogård, en kyrkogård som var som en hel liten stad
med små tempelhus för alla döda. Rika döda.</P>
 <P>Vi går länge runt hand i hand, eller med armarna om varandra. det
är för mycket folk, vilket hon kommenterar. Sist hon var här var det
inte lika mycket folk. Turister. Jag hatar turister. Jag skall aldrig
bli en turist. I alla fall inte en normal turist...</P>
 <P>Till slut slår vi oss ned på en bänk, pratar lite, kysser
varandra, bli pekade på, stirrade på och skrattade åt av turister och
deras barn. Gamla tanter tittar snett på oss. men vad gör väl det. Vi
skiter i dem. Vad vet väl de om livet? Livet här precis vid de döda?
Skillnaden mellan levande och död är hårfin. Där nyss en människa
begravts, lever nu en vacker blomma. Vi kysser vaqrandra, kramas,
smeker varandra, gosar hej vilt, utan tanke på omgivningen. och jag
tappar kontrollen. Jag sluter ögonen. Bara kysser. Vad gör väl
turisterna oss?</P>
 <P>Men även de lyckligaste av dagar har ett slut, och det blir
brottom och hon måste hem, hon skulle ha varit hemma klockan 18. Men
klockan är redan sex... Vi skyndar ner mot utgången, bort till
Voltaire igen. och så står vi där och skall säga hej då. Jag frågar
henne om hon vill att jag skall ringa igen, att vi skalls es mer (På
grund av det hon sagt på kaféet). Jo hon vill. Men som vad?
nFlicvkvän? Vän? Jag tittar henne i ögonen och svarar, att det får hon
avgöra själv. Vad du vill, och jag är nöjd. Måste hon svara nu direkt?
Nej, hon får svara när hon vill. men vill hon att jag skall ringa
igen? Jo, det vill hon. När? Jag lovar att kolla igenom mina kvällar
och se när jag är ledig, så lovar jag att ringa henne. Vi kysser
varandra adjö, kramar om varandra, jag vinkar åt henne, vänder mig om
och går hemåt.</P>
 <P>På ett sätt är jag Ond. Manipulativ. Det har alltid varit alla
andra som är. Hon har pojkvän. Hon trodde att det bara var ett hångel
för en kväll. Jag leker lite med henne, som katte med en mus. Men det
är min tur nu. Jag vill ha henne. Och jag vtror jag kan. Jag är
nämligen inte längre bara en skygg kille som inte vågar prata. Jag är
en kille som vågar prata, men som inte går på och bara skall ha
sex. Som inte kommenterar hennes utséende. Jag är annorlunda, och just
därför är jag intressant. Jag gör fel, men på rätt sätt. Och jag vill
ha <Em>henne</Em>.</P>
 <P>I Linköping tänkte jag då och då, speciellt när jag träffade <I
r="MC"></I>, speciellt tillsammans med en flicka, att som honom skulle
man vara. Ha lätt för att flörta med mörkhåriga, svartsminkade söta
flickor i svart sammet och plysh. Men jag lyckades aldrig. Nu är jag
värre. Långt värre. Egentligen är det läskigt. Men jag är lycklig
också. Jag kan. Jag är som alla andra. Och hon är sexig, trevlig,
vacker och gosig. Lite tillknäppt, men det beror nog bara på lite
kulturfrontalkrockande...</P>
 <P>Så har jag ju en ren och nystädad lägenhet. Hur ren nu den här
lägenheten kan bli... Den har liksom inbyggd smuts, som man inte kan
ta bort... Men all löstagbar smuts har tagits bort. Soporna tömts,
disken diskats coh tvätten tvättats.</P>

 <Paus></Paus>
 <P>Gick fram till fönstret, för att titta ut lite över gården. På
taket till boden sitter en grå katt. Den tittar på mig. Jag tittar
tillbka, småblundar lite. Vi tvättar oss. Småblundar, övar oss i
konsten att se oberörda ut, som alla katter. Tittar lite på
varandra. Tänk om man vorre en katt. En bimbo. Som bara bryr sig om
två saker: Att se oberörd och snygg ut. katter är som bimbos, men
smartare. Hundar är som nördar, men mer korkade. Eller så är det tvärt
om. En katt är självständig. Har självförtroende. Och bryr sig bara om
det goda i livet.</P>
</C>

<C date="16/08/00">
<Comment><P><Comment><P>Här höll jag på att skriva med aa, ae och oe i
stället för å, ä och ö, efter dagens IRC-session (Jag har fortfarande
inte fixat svenska tecken i epic på sara med ssh från lambda).</P>
Idag har det inte hänt så värst mycket, och hur som helst är jag för
trött för att skriva speciellt långt.</Comment></P>
 <P>Dagen började <Em>mycket</Em> segt. Eftersom jag dushade det sista
jag gjorde i går kväll innan jag gick och la mig, så dushade jag inte
på morgonen (Det är lite slumpmässigt om jag dushar på kvällen eller
morgonen. Dushar jag på kvällen blir mitt hår en ordera, dushar jag på
morgonen blir lakanen fort smutsiga). Väl till jobbet insåg jag mitt
misstag. Mitt hår var en enda stor stickig trasselsudd. men nu var jag
hur som helst där, och kunde inte göra ett skit åt det...</P>
 <P>Nån gång vid åttatiden skulle vi ut och blade:a, emn jag hade
naturligtvis mina blades hemma, så jag fick åka hem och hämta dem, och
då passade jag naturligtvis på att dusha också.</P>
 <P>Det blev en ganska kort tur, som mest ägnades åt att leta efter en
av oss, som hade lyckats förvirra bort sig(!). Efter turen lyckades
Pixel övertala mig att vara med på en match Quake(!). Total frag, två
olika banor: 8. Totalt antal gånger jag dog: Ingen aning. Många... Hur
som helst, skumt var det i alla fall... Efter det slöhängde jag lite
med Spindeln på 8thcircle. Jo, och apropå det så pratade jag lite med
Silme innan vi stack iväg och bladeade. Hon och Spider bor ihop nu
(D.v.s. hon har flyttat dit från Norge)..</P></Comment>
</C>

<C date="17/08/00">
 <P>På vägen hem från jobbet kom jag fram till två viktiga fakta när
det gäller mig och förälskelse:
 <List>
  <P>Jag blir inte förälskad medans jag umgås med en människa, utan
efteråt. När jag tänker tillbaka på mötet med människan, på vad som
sas och gjordes.</P>
  <P>Jag blir inte förälskad i en fysisk person, utan i en persons
handlingar och sätt att vara på.</P>
 </List></P>
 <P>Det låter säkert trivialt. Men när man är mitt uppe i det, så är
det en stor sak att inse hur man just nu fungerar... Hur som helst:
jag har altså gått och blivit förälskad i Vanessa. Kanske inte så
jävla smart, m.t.p.a. hon redan har pojkvän sedan tre år. Men hon
verkade sist vi träffades inte som om det spelade så hemskt stor
roll... Jaja, <Em>det</Em> är hennes problem. Mitt problem är enkelt:
Vill hon gosa mer med mig? Och på den frågan är svaret ja. På lördag,
klockan ett, vid Saint Michelle (Vid fontänen), skall vi ses igen.</P>
 <P>Över till lite verklighet så: Idag blev jag klar med uppstädningen
av WsLib, och hoptrocklandet av ett mainlib
(D.v.s. console-switch-hantering. Vilket är både fult, 100%
oportabelt, joxigt och krångligt att få till rätt). Dessutom slängde
jag ihop en RPM av det hela, och modifierade Aurora:s spec-fil så att
wsMonitor kommer med, och dessutom är default-Monitor. Med andra ord:
Nu finns det en FrameBuffer-version av Aurora, som visserligen saknar
90% av alla coola features, men som <Em>fungerar</Em> och som är
<Em>lättinstallerad</Em>.</P>
 <P>Och så har jag testat Galeon, en Gtk-frontända till Mozillas
HTML-renderare. Tillsammans är det en ganska OK webbläsare som verkar
klara allt utom coola JavaScript. Den har dessutom bara krashat en
enda gång, vilket är mer än vad man kan säga om Mozilla, i alla fall
de tidigare milsestones jag kört (Nu har jag en M17).</P>

 <Paus>Funderar över om jag och Vanessa kommer ta oss till
goth-klubben på lördag. Vorre hemskt trevligt! Och det vill hon säkert
dessutom. Hur som helst så längtar jag redan efter henne. Det var rätt
synd att vi inte kunde ses i kväll eller morgon kväll (Det är redan
torsdag idag!!! Hjälp!). I kväll hade hon inte tid, och hon fick
tydligen inte gå ut på fredag kvällar (Hon bor hemma hos sina
förälldrar. Det är lite mysko, för hon har pluggat psykologi i fyra
år. Jag får det inte riktigt att gå ihop... Men, jaja. det reder säker
ut sig när vi lyckats förvirra oss några mil med engelska och franska
i ett enda virrvarr :)</Paus>
</C>

<C date="18/08/00">
 <P>Vilken jävla dag. Jag känner mig nästan död. Fast samtidigt är jag
ju spännd inför i morgon. <Paus>Nu kokar vist mitt tevatten. <Do>Strax
tillbaka</Do></Paus> Det började med att en av hackersarna kom till
mig och talade om att i kväll, då måste gSync och Profile vara i
Cooker, för vi är en hel bunt som skall ta med Cooker-CD:s hem och
testa under helgen, och på måndag skall en beta vara ute... Helvete
med andra ord. Hela dagen blev ett stressmoment. Och inte blev det nån
gSync eller Profile eller Aurora i Cooker heller. Men Aurora funkar
nästan under Cooker. Nästan på grund av Chmouel. Forkas skall han
(Internt skämt. Fast de flesta som hackat C under UNIX borde förstå,
och så addera en vanlig gaffel :). Kernel-fb 2.2.16 är inte så mycket
fb alls. Och det är Chmouels fel. Och sen har han, eller andra, ändrat
en massa i /etc/rc.d/*, och någon stans mitt i allt det där, så sitter
en liten demon och tar död på Monitor i tid och otid... Inte alls
kul.</P>
 <P>Hur som helst, ute åskar det. Jipiii! Jag gillar åska. Jag gillar
regn. Alla andra hatar det. Men den här stan stinker, men när det
regnar, regnar den värsta stanken bort. och åska är ganska hemtrevligt
när man är inomhus, med ett öppet fönster. Fattas bara en öppen spis
med en sprakande brasa!</P>
 <P>Vanessa tyckte att det var konstigt att jag gillar natur. Jag är
ju programmerare. och vist kan jag te mig minst sagt konstig. Men jag
är som en hel bunt med personer, som alla är en del av mig, och endast
helheten är jag. Men ibalnd är jag på ett sätt, ibland på ett
annat. det är inte för inte som jag har "Inkonsekvent trollkarl" som
parentes i <I r="LysKOM"></I>, och har haft inkonsekvent någonting som
parentes i minst ett år (Antagligen mer). det är ungefär därför jag
gillar regn och åska. Jag har en liten bild; mig sittande med en
bärbar dator med satelit-länk till nätet, i skenet av stearinljus i en
liten stuga uppe på fjället. Kontraster är vackra. Samtidigt, för att
vara inkonsekvent, kontraster mellan färger är det inte (Här kan man
ta mina X- och Gtk- inställningar som bra exempel).</P>
 <P>Utifrån mullrar det dovt. det smäller inte. Det dundrar inte, det
bara mullrar, och svagt knapprande på taket av regnet. Det låter
nästan som en monitor som långsamt svalnar, ett svagt knäppande. Och
genom regnet hörs grannarnas musik svagt. Det är så vackert.</P>
 <P>Jag gick hem tidigt idag, eftersom jag inte stod ut längre på
jobbet. Jag var trött, överspänd och stressad. För stressad för att
kunna göra någon nytta. Det är ganska knäppt, men inte så underligt -
om jag blir för stressad, så kan jag inte utföra något alls... På
vägen hem funderade jag lite på batt gå till Gibus, men kom på andra
tankar. Jag är inte sugen. Jag är inte så värst danssugen just idag,
och inte på den musiken. Och ragga har jag ingen lust alls till. jag
är nog kär :)</P>
</C>

<C date="20/08/00">
 <P>Först skall jag bara säga att jag hade en riktigt trevlig
eftermiddag och kväll tillsammans med Vanessa. Bland annat bjöd jag
hem henne på middag (Ris och Ratatoile). Hon blev ganska förvånad, och
imponerad, sa hon i alla fall, över en kille som lagade mat. Det, och
diskussioner vi haft om kvinnligt/manligt och norra/södra Eurora, är
anledningen till att jag först skall skriva lite tankar om just det,
inann jag beskriver hur vi spenderade eftermiddagen/kvällen.</P>
 <P>Vanessa berättade att i Frankrike så lagar int killar mat. Jag
undrade då hur de gjorde om de levde ensamma, på vilket hon svarade
att de åkte hem till mamma. Idag när jag tog en promenad med Denis och
Till, berättade Denis att i Italien finns det till och med gifta män
som åker hem till Mamma på middag, "eftersom hon lagar bättre
mat"... Att laga mat är för mig en livsnödvändig kunskap. Jag vill
vara oberoende4. Inte vara beroende av att någon annan skall tvätta
mina strumpor eller laga min mat. och jag förväntar mig att alla andra
är lika självständiga. Hur kan man leva tillsammans med någon som inte
klarar av sig själv?</P>
 <P>Jag satt nyss och läste i "På gatorna i Europa". Bland allt annat
fanns ett test: Testa om du är en riktig Europé. En av frågorna, eller
snarare dess svar, skrämde mig: Vad är, enligt din mening, den största
faran för världen: 1) Män (8p) 2)... Den skrämmer mig. Väldigt
mycket. Mer än något annat. Varför? Står jag inte för jämlikhet? Jo!
Just det! Precis därför skrämmer den mig. Män är inte farligare än
kvinnor. Människor är farliga. Speciellt om de har makt. Makt skrämmer
mig. Att väldigt få kvinnor och mycket många män har makt idag är
naturligtvis farligt. Men det gör inte män farliga i sig. Tack!</P>
 <P>En annan sak jag och Vanessa diskuterade var reklamen i
tunnelbanan. Här anspelar nästan all reklam på sex, eller i alla fall
nakna kvinnor (Men mycket få nakna män). I sverige skulle nästan all
reklam här vara förbjuden. Svensk reklam försöker att vara
underfundig, knäpp, rolig, eller till och med samhällskritisk.</P>
 <P>Över huvud taget är sex mycket mer uppenbart, och mycket viktigare
här. Horor som hänger över allt, sexfixerad reklam, sexshoppar,
pipe-shows, osv. På ett sätt är det mer ärligt. I sverige finns inte
sex officiellt. Mer än något man gör i sitt sovrum och som kan sprida
sjukdomar, så att man måste informera om hur man skyddar folkets
hälsa.</P>
 <P>Män och kvinnor är jämställda, eller skall i alla fall vara det,
och om nån blir orättvist behandlad i arbetet kan hon stämma
arbetsgivaren. Men på uteställena är det allt annat än jämlikt. Försök
som killer att bara sitta i ett hörn och se snygg ut och se om nån
flicka kommer att ragga upp dig. det är upp till dig att ta för
dig. Att våga gå fram till någon och börja prata. Men om du som flicka
bryter mönstret, och tar för dig, är du nästan garanterad att få
napp. Default är fortfarande att män skall, och måste, ta för sig. Men
detta är inte det enda. Å ena sidan, en kille som tafsar på flickor
ses om en fuling, och kan, om han gör det på jobbet, bli dömd för
sexuellt ofredande. Men det är just de som tafsar som får någon. Några
<I r="LysKOM"></I> kamrater gjorde ett test på ett uteställe en gång:
Att gå fram till helt okännda flickor och ta dem på baken och fråga om
de ville knulla. Det funkade förvånansvärt bra...</P>
 <P>Vi lever i en underlig tid, i ett underligt land i Sverige. de
gamla har brakat ihop. jag tillhör en generation unga män, som har
växt upp med en uppfostran som säger att kvinnor och män or lika och
jämlika. Men ser vi oss omk i världen stämmer det inte, och våra
försök att vara jämställda är bara till nackdel för oss. Det är inte
så underliggt att man kan bli förvirrad.</P>
 <P>Jag kan nästan slå mig i backen på att det jag skrivit ovan skulle
reta gallfeber på ganska många feminister. Men, låt er inte förargas
för fort. Tänk över det igen. Tänk på att jag anser män och kvinnor
lika. Samhället är ett stort byggverk av stålbalkar som spärrar in
både kvinnor och män i kvinnor och mansroller som de inte själva valt,
och som hindrar dem från att bli lyckliga. Tro inte att kvinnor är de
enda förlorarna. Alla är vi förlorare. För vin tillåts inte stå på
egna ben. Vi är hundar som blint lyder flocken. Men vi är till naturen
katter som vill leva fria och stolta.</P>
 <P>Nåja, nu skall jag äntligen berätta om kvällen. Vi träffades först
vid Saint-Michelle. Kramades och promenerade lite planlöst. Jag
frågade henne hur det kom sig att hon inte kunde gå ut på en fredag,
och fick veta att hennes familj var troende judar. Detta ledde till en
diskussion om min och hennes tro (snare icke-tro när det gällde mig då
:)<Paus>Hämtade mitt te som blivit klart.</Paus>, samt hennes och mina
förälldrars tro (Vad är tro i plural?).</P>
 <P>Vi satt ett tag på en bänk i Parc Luxembourg och var mer än
lovligt blyga och pratade om kvinnligt och manligt, sex och
skillndader mellan södra och norra Europa. När vi sedan gick för att
leta efter ett ställe där jag kunde äta lite (Jag hade inte ätit nån
frukost eftersom min mjölk visat sig vara sur), kom vi på att båda
trodde att den andra hade koll på vart vi var på väg :) Vi stannade
mitt i gatan. Jag tog hennes hand och sa att mitt i gatan kunde vi ju
ändå inte stå. Väl uppe på trotoaren igen stod vi så vända mot
varandra. Vi såg varandra i ögonen, och så kysstes vi. Utan speciellt
mycket tanke på alla som passerade och stirrade. Det är nog det
underbaraset med Vanessa: Vi är totalt i vår egen värld när vi kysser
varandra. Bryr oss inte om var vi är, eller vilka somk ser på.</P>
 <P>Vanessa berättade att hon skulle köpa mat åt en kompis som skulle
komma hem snart, och tyckte att vi ju kunde köpa något jag kunde
stoppa i mig på en gång. Hur som helst bodde kamraten nära Voltaire,
och jag tyckte att då kunde vi ju köpa lite grönsaker och bygga
ratatoile och ris. Sagt och gjort, vi åkte till en station ganska nära
Voltaire (Fast på samma linje som Bastille), handlade och begav oss
till kamratens lägenhet.</P>
 <P>På vägen hade Vanessa visat mig en skiva med någon Black Metall,
och sagt att vi ju kunde lyssna på den hemma hos kompisen. Kompisen
visade sig vara en kille, och jag misstänker att det är killen som hon
varit ihop med tre åt, fast jag kan ju inte veta... Det är lite skumt;
jag håller på att bli kär i, och ännu skummare, vise versa, en flicka
som är ihop med en kille sedan tre år. Vanessa frågade mig om jag
ville laga maten där, men jag tyckte att det var bättre att laga den
hemma hos mig där jag viste var allt fanns. Så vi bestämde oss för att
lyssna på CDn (50 min totalt, enligt Vanessa, men jag tyckte att det
kunde jag vänta på mat).</P>

 <Paus>Råkade få Metallica på Radion. Bara måste lysssna...</Paus>
 <P>Hur underbar musik var det inte. Speciellt styckena med då kören
sjöng. Enligt Vanessa tolv personer... Vi satt bredvid varandra och
bara njöt en lång stund. Det var så jag fick kalla kårar längs med
ryggraden ibland, så bra var det. Så kysstes vi. Mer och mer. Först
sittande, sedan trillandes ner till liggande (Vi satt mycket praktiskt
på kanten av en 1.20-madrass (killens "säng")). Sammanfattningsvis:
Mycket smågosande blev det!</P>
 <P>Vi fortsatte gosa, kyssandes och smekandes lite varstans (Dock
inte på några "mer privata" ställen), ända tills skivan var slut, och
ytterligare en liten stund.<Paus>Bytte radiokanal lite förströt. Jag
hatar reklam!</Paus> Vanessa undrade om vi inte skulle ta oss hem till
mig, och jag svarade att det vorre nog vettigt.</P>
 <P>Väl hemma hos mig blev det inte mycket mat lagat på ganska så
länge. Vi kom in, hon såg sig om och vi kramades och kysstes
igen. Utan att eegentligen ha tänkt över hur det skulle funka i
praktiken eller något sådant, föreslog jag att vi skulle sätta oss ner
(Jag började bli ganska trött i benen av att stå helt stilla. Det är
jobbigt, juh!).</P>
 <P>Jag tog hennes hand, och vi gick in i icke-kök rummet (Min
lägenhet har två rum, ett kök/matrum/tvättstuga och ett
sovrum/vardagsrum). Jag satte mig i fotöljen, och hade väl tänkt mig
att hon skulle sätta sig i mitt knä eller nå't. Men outgrundliga äro
människors vägar! Hon satte sig gränsle över mina ben, på knä, vilket
var ganska krångligt, eftersom hon hade en lång (mycket snygg, svart)
kjol.</P>
 <P>Det var ingen vidare bekväm ställning för att kyssas; mitt huvud
var alldeles för långt ner jämfört med hennes, och jag måste böja det
bakåt och sträcka på mig rejält. Desto bekvämare var den för att kyssa
hennes hals, mage och bröst. Jag nosade mig runt över henne. Kysste
var jag kom åt (Kläder är ett jäkla härke!).<Paus>Funderade över
varför jag skriver den här dagboken, varför jag vill att folk skall
veta vad jag tänker, varför jag tänker (som jag gör). Jag vill inte
att folk skall gilla mig på falska grunder. Precis som jag när jag
lärde känna Alexandra, Dennis, Johan och Anders på NSB, inte
<Em>ville</Em> veta var de bodde eller vad de hade för telefonnummer:
Jag ville inte tränga mig på någon. Om någon inte gillar hur jag
verkligen är, skall jag inte lura honom eller henne att gilla
mig.</Paus> det hela slutade med att vi båda var nakna på överkroppen
och låg på min säng och gosade.</P>
 <P>Vid ett tillfälle låg vi sida vid sida på rygg, höll varandra i
handen och pratade. Vanessa sa något ungefär i stil med att,
vanligtvis, när en kille och en tjej kysser varandra och så, så slutar
det med att de gör något, och det är definift inte spela kort. Blygt,
som alltid. Hon är blyg när hon skall prata. Jag är nog inte speciellt
blyg alls längre. Men jag var... Jag svarade att jodå, på den punkten
var vi nog helt normala, men att jag gärna lät saker ta sin tid, att
allt inte måste hända på en gång. Jag ville egentligen inte ligga med
henne. Inte just då. Det är klart jag vill ha sex med Vaness. Men jag
skräms av sex (vilket jag talat om för henne...), samtidigt som jag
attraheras va det. det är underbart, och samtidigt hemskt äckligt. Jag
minns att jag faktiskt tänkte batt jag var glad över att ha lyckats
avstyra det på ett så fint sätt, och samtigt talat om att jag faktsikt
ville. Fast inte just då.</P>
 <P>Vi pratade en hel massa mitt i allt gosandet. Vanessa är väldigt
bra på att, när hon har en fråga hon vill ställa, prata en massa runt
den, meta-prat, utan att, ställa frågan, eller ställa frågan efter
väldigt lång tid. En fråga hon verkade tycka var väldigt taktlös, fast
jag tycker den var ganska så ofarlig, var hur många flickro jag varit
ihop med. Jag svarade att jag varit ihop med två flickor, undrade hur
många pojkar hon varit ihop med, och fick svaret "en". Så hon har bara
varit ihop med en kille, i tre år, och nu har hon fastnat för mig (Så
verkar det i alla fall). Sicken röra! Här någonstans svarade jag även
lite halft på frågan hon ställde sist vi sågs. Att jag ville ha henne
som flickvän, men att om hon inte ville det, så ville jag absolut vara
hennes vän. Jag tror hon har minst ganska ordentliga problem att
bestämma sig. Hon har ju varit ihop med den där kille i tre år, och
han var den första... Stackars flicka...</P>
 <P>En sak, jag nästan lovat mig själv att inte göra, gjorde jag under
kvällen; jag sa något till henne om vad jag tycker om henne (Mer än
att jag ville ha henne som flickvän då, men det räknas inte, för det
var ett svar på en fråga, och egentligen inte ett direkt utlåtande om
henne). På något sätt har jag fått för mig att det är dumt att säga
att man älskar någon, eller att någon är vacker. de orden är så
urvattnade, att de nästan betyder sin motsatts. Bättre då att visa vad
man tycker genom handling! Vad som hände var att jag berättade att jag
haft rött hår som liten, och undrade om hon ville se några foton,
vilket hon ville. Så jag tog fram min låda med foton. Bland annat
fanns där fotot från studentbalen, med hela min klass i
aftonklänningar och frackar. Hon reagerade med "Oh, they are all
blonde!" "So what?" "I get complex!". Hur som helst kröp det fram att
enligt "alla" så är blonda sexigare, snyggare och jag vet inte vad, än
mörka. Pyttsan! Vilket jag också sa, och talade om att hon var mycket
vacker. Vilket ju var precis vad jag lovat mig själv att inte
säga. Visserligen är det helt sannt - jag <Em>tycker</Em> faktiskt att
hon är mycket vacker, men att säga det är så urvattnat, så blekt!</P>

 <Paus>Funderade lite på copyright och licensering. Om den här
dagboken skall publiceras, vilket jag nog tänkt mig, vad skall
licensen vara? Den skall definitift tillåta kopiering. Men jag vill
nog egentligen inte att folk skall få modifiera den. Möjligtvis om
alla modifikationer är klart markerade som sådana... Så GNU Free
Documentation License är nog inte speciellt applicerbar. Ursäkta RMS,
men vi behöver en GNU Free Diary License :) Jag tror nog det slutar
med en special-licens. Får väl försöka tota ihop nå't
vettigt...</Paus>
 <P>Vi lagade ihop lite retatoile och ris (Eller snarare mycket, allt
gick inte åt, fast vi båda var rejält hungriga. Fast Vanessa tog
egentligen inte nån speciellt stor portion, fast hon påstod sig vara
jättehungrig (Hon tog två, ganska små). Vilket återigen bekräftar vad
jag misstänkt: Kraftiga personer (Vanessa är ganska kraftig, om än
inte altför kraftig) är det inte för att de äter annorlunda än
t.ex. jag. Jag äter mer, mycket mer, än t.ex. Jenny. Ändå är jag smal
som en pinne, och fryser så"fort jag hamnar i en basäng mer än en
kvart...)) tillsammans. Och funderade över kvällens slut.</P>
 <P>Vi hade egentligen tänkt gå till gothklubben tillsammans, men
Vanessa tyckte att hon var för trött, och ville helldre gå hem och
sova (Hon gillar att sova, och dessutom skulle hon upp och jobba på
morgonen(!)). Så vi gick dit, och jag gick in och hon hem efter att ha
kramat varandra och pussats adjö (På munnen, naturligtvis :) Men efter
bara en och en halv timme, så småsomnade jag på en bänk, och insåg
ganska snart att det här var inte hållbart, och gick hem och la
mig. Jag somnade ganska direkt :)</P>
</C>

<C date="23/08/00">
 <P>Det här har nog varit det längsta dygnet i mitt liv - 48
timmar. Det började med att vi i måndags hade ett möte engående
7.2. Vi vars program inte fanns i Cooker skulle demo:a dem på
tisdagen. Klockan 10!! Det fanns inte en chans att jag, med den
dygnsrytm jag hade, skulle kunna ta mig upp och vara på jobbet vid
10.<Paus>Hämtade mitt té som precis blivit klart. Och jag är
jättehungrig, och det enda jag har är té och lite choklad... Jag är
hungrig!</Paus> Dessutom behövdes många saker fixas för att jag skulle
kunna demoa Aurora för Cooker. Hur som helst slutade det med att jag
satt och hackade hela natten. Inte för att jag fick så mycket hackat,
men jag hittade i alla fall en elak bugg som geckat mit länge. Min
lösning av den är väl inte helt vatentät, men den funkar OK...</P>
 <P>Det var en underbar natt! Massor av skräpigt mint-té och
choklad. Framåt fyra sisådär vaknade Chmouel och jag fick möjlighet
att diskutera några ganska viktiga saker med honom. Fast morgonen var
underbarast: Kall, och med en snabb, röd och vacker soluppgång. Och
sedan började folk komma, en i taget. Morgonpigga typer och
ensamvargar...</P>
 <P>Nåja, idag får jag veta vilka/vilket av programmen (Aurora, gSync,
gProfile) som jag skall fortsätta hacka på, och vad som händer med de
som blir över. För det var ganska uppenbart att jag inte kommer att
hinna bygga klart alla tre till 7.2...</P>
 <P>Vad hände sedan då? Jag åkte hem vid elva-tiden, uppmärksammande
hur konstigt mycket folk det var på gatorna så dags på dagen (under en
veckodag), betalade min hyra och gick och lade mig. Och vaknade kort
vid nio-tiden på kvällen, bara för att snart somna om. Men nu har jag
vaknat igen, och klockan är runt sex på morgonen. Vadå dygnsrytm? Det
stora problemet är att jag inte har nån mjölk hemma, och är
svinhungrig. Och hur många affärer har öppet så här dags...</P>
 <P>Jo, i går fick jag en IKEA-katalog. En fransk IKEA-katalog. Kännde
mig som hemma. Samma möbler. Till och med samma foton (Det ligger en
<I r="dn"></I> på ett av borden, så jag <Em>vet</Em> att det är
samma). Det är bara texten som bytts ut.</P>
 <P>USA är McDonald-kultur. Sverige är garanterat
IKEA-kultur. Designen är så svensk på nå't mysko sätt. Ljust,
enkelt. Här skall allt vara så plottrigt och överdådigt.</P>

 <Paus>Varit på jobbet och jobbat. Egentligen skulle jag få reda på
vilka/et av mina projekt jag ska jobba på i första hand. Men så blev
det inte riktigt. Bara nästan. Jean-Loupe sa att jag skulle göra klart
gSync och gProfile först. Men på ett så"dant sätt att jag misstänker
starkt att han sa så bara för att han vet att jag ändå kommer att göra
klart Aurora på något sätt... Kosta vad det kosta vill,
ungefär. Helgjobb. Kvällsjobb. Nattjobb. Aurora skall in i 7.2! Jag
har 21KFrs/månad. Så teoretiskt sett har jag en <Em>mycket</Em> hög
timlön. Men räknar man på den faktiska arbetstiden - vissa veckor har
den varit uppe i runt 100h/vecka - så blir det bara runt 52,5Frs/h
vilket är runt 67.925kr/h... Vilket är ganska jävla lite. Å andra
sidan har jag kul. Hemskt kul. Utom när jag är rejält stressad eller
måste hacka på saker jag inte vill, typ gSync/gProfile. Fast å andra
sidan gnäller jag då... Det får de liksom stå ut med :)</Paus>
 <P>På hemvägen från jobbet kom jag att tänka på Christinae. Jag har
inte ringt henne. Stackarn. Jag lovade ju att ringa i helgen! Jag är
en ond djävul. Fast jag kan ju faktiskt skylla lite iaf på
måndagens/tisdagens jättedygn och dygnsrytmsmosare (Jag vaknade
faktiskt runt halv sex i morse!!! Fast då hade jag iofs sovit sedan
runt halv tolv mitt på dan, dan innan). Egentligen är det en jäkla
röra. Tänk om hon är kär i mig! Stackarn. Jag gillar henne, men inte
på <Em>det</Em> sättet.Å andra sidan kanske hon bara vill ha mig som
vän, och i så fall är ju allt frid och fröjd :) Men om hon skulle vara
kär (Jag har lite småanledningar att tro det), då har jag trasslat in
mig :( Ordentligt... För första gången i mitt liv. Förr har det alltid
varit jag som varit kär i någon som varit kär i någon annan. Inte
tvärt om.</P>
 <P>Dessutom längtar jag förfärligt efter Vanessa. och så håller jag
på att bli förkyld tror jag. Ush. det kan ju inverka skadligt på ett
träffande av henne... Och mitt jobb och alltihopa. Och så måste jag ha
en ny bostad inom två veckor. Det är lite mycket på en gång, tycker
<Expl><P>eng. my humble opinion</P>min humla</Expl>...</P>
</C>

<C date="24/08/00">
 <P>Jag är rädd. Inte så fasligt. Men jag är rädd. Rädd för att
dö. Jag blir det ibland, lite då och då. Inte så att jag egentligen är
rädd för att dö, men jag är rädd för att dö nu, för tidigt. Jag vill
ju åtminstone leva tills jag ä 50!</P>
 <P>Jag minns inte exakt när jag började tänka på döden, men jag mins
mycket väl ett uttryck för mina tankar på den: Jag hade hittat en
mycket, mycket vacker och sorglig låt på en CD Ylva och Benny köpt
(Jag vet inte namnet på låten, men jag vet att den är med i filmen
"Sigenarnas tid" (Tror jag den heter)). Jag viste med ens att jag
ville att just den skulle spelas på min begravning. Vilket jag sa till
Ylvga och Benny. Dom svarade att det ville dom inte tänka på. det
skulle jag inte säga till dem, utan till mina barn. Men om jag dör
innan jag får några, och kanske innan Ylva och Benny då? Livet är
bräckligt.</P>
 <P>På den ön där Benny jobbade när vi bodde i Stockholm, körde två av
killarna i en klass Benny haft, ihjäl sig. Rattfulla. Unga människor i
en kyrka på begravning. Tårar. Livet är så skört.</P>
 <P>Vad som fick mig att tänka på det här just den här gången är att
jag är sjuk (Förkyld. Mycket, mycket irriterande. Jag är inte
speciellt sjuk, går bara runt och är däppt i däsan), samt en kommentar
Dennsi fällde när jag sa det, och sa att jag ju måste bli frisk till
lördag, för då skall jag ju träffa Vanessa... Han skämtade och tyckte
"AIDS". Muahaha. Bara ordet AIDS är nog för att göra mig
vettskrämd. Det är slutgiltigt. Det sprids med sex, vilket spär på
sexualskräcken. Förr fanns det inbillade faror med sex (Gud straffar
dig!). Nu behövs inte längre några sådana för att få folk att inte
balla ur och bli lyckliga. Hotet är verkligt. Och totalt
iskallt. Döden.</P>

 <Paus>Bara måste lyssna på radion: ACDC Scqueler
(Stavning?)...</Paus>
 <Comment><P>Nedanstående är helt ovidkommande tankar som bara poppade
upp i min hjärna. Dom är helt orelaterade till ovanstående eller nåt
annat i hela världen, för den delen :)</P>
 <P>Världen är bra olika! Vad jag menar är att olika delar av världen
ter sig så olika. Som när jag är på jobbet. När jag sitter och pratar
med Jennie, eller när jag är med Vanessa. Så otroligt olika. Fast
egentligen vet jag att världen är exakt likadan över allt. Det är
<Em>jag</Em> som förändras. För att vända på en teori inom fysiken:
Man kan inte beskåda något, utan att påverkas av det.</P>
 <P>Varför bygger alltid IKEA upp sina rum för fotona i katalogen, i
nåt varuhus? Varför köper de inte en riktig villa och bygger i (De är
stora nog att inte ha några problem med kostnaden!)? Då skulle de inte
ha konstiga bilder i "fönstren".</P></Comment>

 <Paus>Tog en titt i IKEA-katalogen igen (Drömmer mig bort i bilderna,
that is), samt lyssnade lite på radio.</Paus>
 <P>Idag släpade jag med mig mitt ljudkort och mina mp3-CDs till
jobbet (Jag lär aldrig ta och dra igång min hemma-dator igen. Jag bryr
mig för lite. Jag är ju aldrig här...). Mums. Äntligen musik. Tidigare
hade jag fått tag i på några mp3or med riktigt häftig musik (Som jag
ju inte lyssnat på innan, så jag viste ju inet att de var det): Tre
stycken från en franska goth-grupp, samt tre stycken konserter med
matrisskrivare (Slå det musikgiganter! Djäkla
bombfunc-MC-skräpare. Jag skulle inte ens lyssna på ert skräp om jag
fick <Em>betalt</Em> för det. Varför tror ni då att jags kulle använda
napster för att piratkopiera skiten?).</P>
<Comment><P>En ask i en ask i en ask. Lite rysk gumma blev det allt av
mina förklaringar där... det är alltid kul med kommentarer till
kommentarer till förklaringar till kommentarer och dyl. Kanske borde
döpa dagboken till RyskGumma? Fast å andra sidan - nä...</P>
 <P>Apropå piratkopiering (Tankegången bör nog förklaras lite:
Piratkopiering -&gt; copyright -&gt; förbud -&gt; frihet -&gt; fri
programvara -&gt; FSF -&gt; RMS -&gt; GUD :) så hade <Link name="/."
ref="http://www.slashdot.org">/.</Link> en recension av en ny bok
"Free For All" som tydligen skulle beskriva fri-programvara-rörelsen i
ett newbie-perspektiv, utan att vara altför <Expl
name="lusrig"><P>eng. Loser + User == Luser. På svenska kan man,
enligt alla <Expl name="hacker"><P>Om du tror att en hacker är någon
som bryter sig in i datorsystem, är du korkad och har gått på
dinosaur-medie-företagens lögner. Gå en kurs i nutidshistoria eller ta
en titt på <Link name="The Jargon File"
ref="http://www.tuxedo.org/~esr/jargon/html/">The Jargong
File</Link>. En hacker är hur som helst en person som gillar att hacka
(Bygga/modifiera coola saker) och vet en massa skumheter om något
smalt område som ingen annan egentligen bryr sig ett dyft
om...</P>hacker</Expl>istiska regler (D.v.s. följ reglerna in
absurdum, även då det egentligen inte går, t.ex. p.g.a. undantag eller
andra regler), adjektivisera det till
lusrigt.</P>lusrig</Expl>. Kanske något att kasta på Ylva och
Benny?</P></Comment>
</C>

<C date="26/08/00">
 <P>Jag var lite orolig att jag inte skulle vara helt
<Comment><P>Avsiktlig felstavning av frisk. Det är ganska vanligt att
man skämtar till "Är du inte helt frisk?", när någon är förkyld, till
"Är du inte helt fisk?", på samma sätt som däpt i
däsan...</P>fisk</Comment> tills idag. Men jag kännde mig helt OK i
morse. Lite kittel i halsen, men annars helt OK. Och efter lite
kyssande (Fast Vanessa verkade lite mer avig till kyssande idag än
förra gången... Ingen aning om varför, dock...) kände jag mig helt i
toppform :)</P>
 <P>Så mycket är egentligen inte att säga om dagen, utom att vi pratat
ganska abstrakta saker, som skolväsen, filosofi (Existensteorier,
idéer om vad som är relevant i livet, vad som är centralt. Och som ni
redan borde veta är det sådant jag är intresserad av, och kan
diskutera i det oändliga :) och psykologi (Hon skall ju bli psykolog
och jag har ju iaf läst 5p kog.psyk. så jag är inte helt totalt borta,
bara nästan :)... Efter att ha suttit nere vid Seine bestämde vi oss
för att ta oss hem till mig, men just som vi kom fram så hade klockan
blivit så pass mycket att det var dags för henne att ta sig
hemåt...</P>
 <P>Jo, och för övrigt heter pandemoniummodellen samma sak på franska
:)</P>
 <P>En sak som jag faktiskt inte tänkt på så mycket förut är några
tankar kring mitt jag och min egocentrisitet: Jag har inga argument
för varför jag är världens centrum, men jag har ganska så bra argument
varför jag <Em>måste</Em> <Em>tro</Em> att så är fallet. Jag måste tro
mig vara bättre än de flesta andra eftersom jag annars inte skulle
kunna ha nog envishet att, för att bevisa att jag är bättre, bygga
komplicerade program som kräver flera månader att
förfärdiga. Antagligen är den här yrkesstoltheten, tron på sin egen
överlägsenhet, något som är nödvändigt inom alla
konstnärliga/hantverksmässiga yrken. Man måste tro att man är bäst för
att klara av att fortsätta med projektet hur många bakslag man än
får. Egentligen är man inte bäst - man är bara envisast. Alla kan
bygga mycket fina saker om de bara försöker tillräckligt hårt och
länge. Men de flesta har inte envishet och tid nog. Man måste nog vara
ganska korkad för att ägna så mycket energi åt sina projekt :)</P>

<Paus></Paus>
 <P>Nu funderar jag på att dra till jobbet. Tror nog att det är en
vettig sysselsättning fram tills runt 12, då gothstället öppnar :)</P>

<Paus>Var på jobbet och hackade ihop lite Sugar-kod, början till min
XML-läsare, samt instruerade Till i Scheme... Till är en skum typ. Han
verkar ha lätt för att lära sig och verkar vara rätt intelligent, och
han gillade Goth-musiken jag lät honom lyssna på. Men ändå verkar han
levt i en grotta hela sitt liv: Han har tagit en PhD i fysik, men har
ingen koll på något utanför den akademiska/teoretiska världen. En nörd
helt enkelt. Så mycket nörd att till och med jag har svårt att arbeta
med honom; hans sociala interface är kast++...</Paus>
 <P>Jag och Vanessa diskuterade på stranden om egocentricitet, och jag
mins att hon bland annat sa att alla säger att de är annorlunda, att
de inte är som alla andra, men ändå är alla lika dana. 8 miljarder
likadana pyttesmå myror. den enda skillnaden mellan mig och alla de
andra var mit argument för varför jag trodde det: Jag måste tro att
jag är annorlunda. Annars skulle jag inte kunna hacka (Men det har jag
ju redan skrivit ovan. Jag är som en bandspelare som hakat upp sig
just nu :).</P>
 <P>Jag fick lite bashning av Tobben ang. Sugar-syntaxen. Han saknade
sina parenteser :) Här har du några Tobias, de är
t.o.m. balanserade... ((()())(()())) Nöjd så? När jag sedan ville
basha mer så drog han sig dock ur, den smitaren, för att se en Anime
med Marx. och så fick jag ett brev av honom med texten
<Expl><P>j.f.r. <Expl><P>j.f.r. In space, no one can hear you
scream.</P>In <Expl><P>/dev/null under UNIX och <I r="NL:"></I> under
VMS; devices som man kan kasta data på, och som bara slukar datat,
utan att göra något med det. Ett svart hål i OSet, dit man kan skicka
SPAM-brev man automagiskt filtrerat ut, som man kan sätta folks shell
till om man vill hindra dem från att logga in, eller omdirigera
utddata från för pratasamma program till...</P>/dev/null</Expl>, no
one can hear you scream.</Expl></P>"I <I r="KOM"></I> kan ingen höra
dig basha"</Expl>...</P>

 <Comment><P>Nä, nu skall jag nog dra till
Goth-klubben. <Do>Danssugen</Do></P></Comment>
</C>

<C date="27/08/00">
 <P>Ush. Jag skäms. Ibland är jag bara så otroligt elak eller
äcklig. Det värsta är att jag inte verkar bry mig om någon annan än
mig själv. Så egentligen är jag nog en mycket, mycket otrevlig
människa. Jag vill säga som kvinnan i "<I r="Det mest
förbjudna"></I>": Ta bort det. Men jag kan inte. Jag hatar det!  Min
novell om mannen som sitter på rälsen framför tåget i snöyran efter en
kväll på ett uteställe säger för mycket om mig. Precis så känner jag
mig. Men vad I helvete har jag gjort då, kanske du undrar?  Ja, har
man precis blivit kär (vilket jag har!), och strålar av glädje, och så
blir man uppraggadav någon flicka. Att då inte bara slingra sig iväg,
är inte bra. Att låta kvällen sluta med grovhångel är ännu sämre.</P>
 <P>Okej, jag har sagt det så inlindat jag kan nu. Men det är för att
jag skäms. För att jag inte gillar det jag gjort Fast egentligen är
jag mäst rädd för att Vanessa skall få reda på det, för då skulle hon
bli hemskt ledsen, och det vill jag <Em>inte</Em> att hon skall
bli. det bästa skule vara om det bara föll i glömska och aldrig mer
påmindes om...</P>
 <P>Egentligen är det lite skumt. Logiskt sett så anser jag i alla
fall delvis att man kan göra vad man vill, bara man inte gör andra
ledsna, vilket betyder att otrogenhet är helt okej så länge det inte
upptäcks. Vilket känslomässigt är helt uppåt väggarna! Så jag bryr mig
nog egentligen mer än jag vill erkänna. Men när en flicka kysser och
smeker än blir man inte vettig...</P>

 <Paus>Går och hämtar mitt té.</Paus>
 <P>På ett sätt känns det som om världen långsamt, mycket långsamt,
håller på att implodera runt mig. Jag har bara två veckor kvar att bo
i den lägenhet jag bor, och har inte någon ny. Jag har kanske trasat
sönder mitt förhållande till Vanessa till oigenkännlighet. Och
slutligen är det snart deadline på jobbet...</P>

<Paus>Dricker té och tänker.</Paus>
 <P>Snaran dras åt. Jag tänker då och då att jag kommer inte bli
gammal. Varför skulle jag annars leva så intensivt nu? Jag måste ju
hinna med hela mitt liv på så kort tid. Jag kommer inte att bli
gammal. Det är inte en dödsskräck. Bara ett konstaterande. Jag är
alltid orolig för att få någon dödlig sjukdom. Men döden har många
former - han kan komma av en olycka, långsamt smygande eller med lien
i högsta hugg.</P>
 <P>Samtdigigt är jag ung - jag har livet framför mig säger ni!
Pyttsan, hur kan ni veta det? Kanske har nin rätt. "Lev varje dag som
vore den din sista, och du kommer förr eller senare att få rätt!".</P>
</C>
</C>
