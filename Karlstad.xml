<?xml version="1.0" encoding="ISO8859-1"?>
<C title="Karlstad">
<C date="19/03/01">
 <P>När jag var liten önskade jag ofta att jag varit flicka. Jag minns
en gång, när jag precis lärt mig cykla - jag hade en gammal damcykel -
jag var så glad för att det var en flickcykel. Jag låtsades att jag
var en flicka, och inbillade mig nästan, fast jag fick glåpord kastade
efter mig om att det var en flickcykel, att jag kunde tas för en.</P>
 <P>Sin kropp kan man inte ändra. Den är. Skruren i sten. Själv är jag
lätt som en fjäder, bara en tanke. En svag vindil som en gång,
suckande, försvinner ut över havet.</P>
 <P>På vägen hem från mitt arbete sitter jag ofta, så som så många
andra, halft i dvala, men inte så försjunken att jag inte noterar de
andra i vagnen. Som så många andra studerar jag mina
medpassagerare. Som så många andra pojkar och män ser jag på flickorna
och kvinnorna. Men jag ser inte det de andra ser, jag ser inte som de
andra ser. Jag ser tavlor, solblekta affisher, skivomslag, skitiga
skulpturer och underbara montage. Jag avundas dem, som är vackra, för
sådan kan jag aldrig bli.</P>
</C>

<C date="20/03/01">
 <P>Jag tro att det stora felet, om det nu är ett fel, med mig är min
relation till mig själv, samt mina känslor. Jag <Em>är</Em> inte, utan
jag <Em>betraktar</Em> mig själv, som på distans. Jag är faktiskt, och
det får inte uppfattas som skryt, ett ganska intressant
studieobjekt. Fast man skulle ju inte vilja vara sådan själv.</P>
 <P>Ett annat fel med mig är att jag inte gör någon skillnad mellan
vänskap och kärlek. Det senare är bara en marginellt intensivare
version av det första. Nåja, man skulle nog faktiskt kunna argumentera
att det första bara är en marginellt mindre intensiv version av det
senare. En anledning att argumentera så är att jag inte har några
kompisar, att jag samlar på mycket, mycket nära vänner. Jag har ofta
funderat på vilka av mina kvinnliga vänner jag, rent teoretiskt,
skulle kunna tänka mig att dela mitt liv med. Allihopa. det betyder
naturligtvis inte att jag går runt och hoppas på det. Inte det minsta,
jag önskar det inte ens. Men jag skulle inte ha något emot
det. Oavsett vem av dem. Det är snarast definitionen av vän - de man
står ut med, och som står ut med en...</P>
 <P>Den här definitionen av vänskap ställer naturligtvis en viktig
fråga: kan jag vara vän med pojkar? Uppenbarligen är svaret ja. Jag
har otroliga komplex när det gäller sex med andra pojkar, men det
hindrar inte att jag kan inse att jag skulle kunna dela mitt liv med
några, dock få. Dessutom måste tilläggas att jag även har komplex när
det gäller sex med flickor, om än mindre...</P>
</C>

<C date="03/04/01">
 <P>Det har ännu inte varit klart nog att jag kunnat se horisonten -
sjön har hela tiden täckts av mer eller mindre dimma - på morgonen så
mycket att inget av den synts - men ändå kan jag från mitt fönster se
otroligt långt bort, blicken förlorar sig i fjärran molnbankar, öar
och vattensyta, sammansmältande färger. Jag älskar att stå högt uppe
och se ner på människorna och ut över världen. Det ger mig ett inre
lugn; stressen, verklighetens krav och alla måsten försvinner, kvar
finns bara jag och tomheten.</P>
 <P>I Paris fanns inga långa avstånd. Jag älskade att stå på broarna
och se längs med floden - det var det längsta öppna avstånd som fanns,
men det var fortfarande mycket kort. Jag älskade floden och broarna av
fler anledningar. De påminnde mig om mitt hem. Allt vatten sitter
ihop, så även det vattnet satt ihop med vattnet hemma.</P>
 <P>Man skulle nog kunna sammanfatta min nya tillvaro som rofylld,
även om det finns störande ellement. Men de är alla, eller iaf nästan
alla, av praktisk art; Nätet ofungerar, skattemyndigheten vill ha två
veckor på sig att skaka fram ett personbevis, och liknande. Iaf har
jag fått ett lånekort på biblioteket, och lånat några böcker inom
vetenskapsfilosofi - <Link name="De vetenskapliga revolutionernas
struktur" ref="book://author=Tomas S. Kuhn,isbn=91-578-0092-8,title=De
vetenskapliga revolutionernas struktur,copyright=The University of
Chicago,copyrightyear=1962">De vetenskapliga revolutionernas
struktur</Link>, <Link name="Mot metodtvånget" ref="title=Mot
metodtvånget,author=Paul
Feyerabend,isbn=91-7924-117-4,copyright=Verso,copyrightyear=1993">Mot
metodtvånget</Link> och <Link name="Bortom objektivism och relativism"
ref="book://title=Bortom objektivism och relativism,author=Richard
J. Bernstein,isbn=91-85258-31-8,copyright=University of Pennsylvania
Press,copyrightyear=1983">Bortom objektivism och relativism</Link>, så
jag har iaf något att ägna mig åt nu dagarna innan mina saker
anländer.</P>
 <Paus></Paus>
 <P><Do>Kryper ihop mer i fotöljen och borstar bort några hudflagor
från skjortan</Do> Jag har mer och mer börjat gilla att bära
skjorta. Iaf en tunn, syntet-skjorta - naturligtvis svart. På något
sätt får det mig att känna mig närmare luften. Det är som om att bära
ett tunt, något sladdrigt, plagg har alla fördelar av att vara naken,
utan några av nakdelarna. Självklart kräver det att plagget inte är
spänt över huden, utanhänger löst på en, fladdrande. det ger en viss
frihet. Men jag har nog förändrats i hur jag låter min kropp uppenbara
sig. jag vill ha <Em>kontroll</Em>, inte gömma den.</P>
 <P>Öht så har mitt jag mer och mer kommit att koncentrera sig på
<Em>kontroll</Em>, och eftersom jag betraktar mig själv så som tredje
person, så är det även ett försök att kontrollera min egen
personlighet, den är så att säga bara en mental kropp.</P>
 <Paus>Fixar tvätten, och en hel massa annat. Innan jag fortsätter
skriva har det hunnit bli kväll och mörkt, Jesper har kommit hit, och
Jesper och Maria har barikaderat sig i badrummet.</Paus>
 <P>Det finns många liv som inte är för mig, många saker jag aldrig
kommer bli eller göra. En del av dem för att jag är allt för korkad,
andra för att jag är för smart, ytterligare andra för att jag är för
rädd, paranoid eller helt enkelt bara av en slump. Ytterligare finns
det saker jag kommer ägna mig åt, men i mycket liten skala, och
antagligen utan vare sig större framgång eller intresse och
utbyte.</P>
 <P>Jag må vara ung, men jag är gammal nog att ha ett liv att se
tillbaka på, minnen att reflektera över, situationer att jämföra
med. Just nu tänker jag på när jag och Ylva var ihop, och speciellt
den där första veckan av höstterminen. En underbar men hektisk vecka
då både Ylva och Michis sov hos mig (Michis hade börjat på
Kulturvetarlinjen på Liu, och behövde ngn stans att sova, i Linköping
(hon bodde i Norrköping då)), Michis på <Expl><P>Jag hyrde en
studentlägenhet, dvs möblerat, och i möblemanget ingick en vanlig
resorsäng, som jag använde som soffa eftersom jag hade min loftsäng,
med en betydligt bekvämare, hård, träbotten.</P>"soffan"</Expl>, jag
och Ylva i min loftsäng. Jag minns att de tom en gång lyckades få på
mig en lång, mörkbli klänning som jag tror var Michis', och som var
många nummer för stor (och ett par extra på de uppenbara
ställena)...</P> </C>

<C date="04/04/01">
 <Comment>
 <P>Det är nog ett gott tecken att jag börjat skriva igen - jag
skriver bara när jag mår lagom halvbra, inte för dåligt, men heller
inte för bra. I Paris mådde jag definitivt inte bra nog sista
tiden. Fast kanske kan man uttrycka det som att jag skriver när jag
mår bra, men saknar något, och har tid över att skriva. Just nu gör
jag inget annat än läser och skriver - mina saker har inte kommit
än...</P>

 <Paus>Fixade till formatet för den här dagboksdelen (jag skriver ju
varje del i en egen fil, och nu kopierade jag in "DTD"n (Det är ingen
riktig DTD, utan en beskrivning av formatet i naturligt språk) i den
här filen med, samt satte upp en dokumenttag (Den borde egentligen
inte få vara med. Egentligen borde den bytas ut mot en
Chapter-tag... Håhåjaja, xml har nog olika sätt att uttrycka samma sak
för att man skall kunna babbla över ett format ett helt liv!</Paus>

 <Comment>
 <P>Ja det blir nån sorts "assorted, miscelaneous notes" idag - ingen
sammanhållning, ingen ordning. Håll till godo med fruktsalladen - jag
är för hungrig och på för konstigt humör för att framställa nått
vettigare!</P>

 <P>Grattis på födelsedagen Vidar! Jag var bara tvungen att skriva
det. Speciellt som jag glömde mormors födelsedag
01/04/01. <Do>Suck</Do> Det blev extra pinsamt eftersom <Em>hon</Em>
ringde mig och tackade för blommorna (som Ylva så snällt skrivit mitt
namn på :S</P>
 <P>I går fick jag iaf igång LysKOM på Marias laptop, så jag kunde
göra mig av med lite av mitt uppdämda KOM-behov (Ja jag är
KOM-beroende)... Men nåt riktigt nät lär det dröjja innan jag får - vi
var på KBABs kontor igår och fick en lapp att fylla i och skicka in,
så det lär väl dröjja en vecka eller så innan jag har nät :(</P>

 <Comment><P>Hm, undrar om jag skulle förändra formatet så att Comment
tar en av sina P <Em>märkt</Em> som kommentar, var som helst i
ordningen, istf den första. Då skulle man bevara ordningen som saker
skrivits i... Hm...</P></Comment>

  <P>Just nu är den stora frågan hur jag egentligen skall relatera
till Jesper, Marias kille (eller vad de nu exakt har för relation, men
de gosar iaf, och han dyker upp här minst sagt ofta). Han är hur som
helst mer lätttillgänglig än Maria (hur dom nu kan gå ihop så). Min
erfarenhet av honom är iofs ganska liten - ett ord här, ett där, men
av vad jag kan döma är han en ganska normal kille, med ett intresse
för kemi och en musiksmak någonstans mellan ambient och synth. Här
samlas vi alla med skum musiksmak :) Allt från synth, industri,
hardcore, trance till goth, punk, metall (lite), klassisk, folkmusik
och ambient. Rejäl blandning, utan att ens tangera den kommerciella
smörjan :] Nåja, jag lär nog få en bätter bild av honom idag - om han
bara kunde vakna och masa sig upp ur sängen - mina saker har
fortfarande inte kommit hit, så jag har inte så mycket att göra, och
Maria är i skolan, så jag har möjlighet att tillbringa lite tid med
honom...</P>

  <Paus>Läste en del en bra stund. Jag hörde lite musik innifrån
Marias (suck, jag stavar alltid fel på hennes namn när jag bara låter
fingrarna hammra över tangentbordet - Maris. tss) rum, så jag knackade
på, och ut släpade sig en ganska sömndrucken Jesper. Sen lagade jag
mat (mer grönsakssoppa. Det är billigt, och, viktigare, jag har inte
ätit det på jättelänge, så nu måste jag äta för mycket av det så jag
börjar tycka illa om det, som med allt annat) till honom och mig, och
vi satt diskuterade.</Paus>

 <P>Det är underligt vad mycket <Em>psykopatisk</Em> information jag
har, och Jesper med, för den delen, i än högre grad. Jag sammlar på
den. <Expl><P><Link name="Flashback"
ref="http://www.flashback.se">Flashback</Link> är en site som sammlar
på allt som någon grupp ogillar - anarkistiska texter, bombrecept,
knarkrecept, nazistiska hemsidor, <Expl><P>AntiFacistisk
Aktion</P>AFA</Expl>-sidor, listor med civila polisbilar, you name
it.</P>Flashback</Expl>fenomenet... Just nu har jag läst en bok om
GHB, och jag tog en titt på en annan om LSD nyss. Inte för att jag har
minsta tanke på att ta någon av drogerna, men att <Em>läsa</Em> om den
kan bara vara nyttigt! Jag är, och har på senare tid blivit mer och
mer, en yttrande/tryckfrihetskämpe. Fri information står över
allt. Precis allt. Jag har "anarkistens kokbok" på min dator, och
sorcekoden till DeCSS på min hemsida, för att nämna två exempel.</P>

 <Paus>Läst lite mer i <Link name="Worlds enought and time"
ref="book://title=Worlds enough and time,author=Joe
Haldeman,isbn=0-340-57404-0">Worlds enough and time</Link>.</Paus>

 <P>Nu kom Maria och Jesper hem för resten. Men vad jag hade tänkt
skriva om var mina idéer till möblering - jag har ju haft tid att
tänka på dem :S <Pause>var och pratade lite med jesper och fick mina
CD-skivor (Jag har lyssnat på musik mha Marias stereo när hon var
borta (Min har ju inte kommit än. Jäkla Europa/FATE - dom verkar inte
ens veta att min transport existerar!), men nu skulle de lyssna på
annan musik).</Pause> Först och främst så skall jag ha ett stort bord,
mitt gamla, just nu gröna, almogebord, som jag hade tänkt ta bort
färgen från med varmluftspistol, mitt i rummet, med två träbänkar vid
sidorna, och en sån lampa som jag hade i Paris och Linköping (IKEA,
handblåst glas, metall, koltrådslampa, men jag minns inte namnet),
över. Perfekt hobby/matsalsbord :] Och sen naturligtvis min loftsäng,
med skrivbord och dator under... Det kommer dessutom passa lite med
det parkettgolv jag har (ett underligt golv som är ngt mellanting
mellan ett billigt laminatgolv och ett riktigt. det <Em>är</Em> trä,
och det är i små plankor, men typ färdigmonterat i större sjok... Sen
skulle jag egentligen vilja täcka väggarna med nåt av tyg. Får se
vad...</P>

 <Paus></Paus>
 <P>Nu skulle tydligen vårt lilla par se på film. Sa de. Men än har de
inte dykt upp (TVn och videon är i mitt rum)... Vi är allt en skum
trio. Min roll här är nog tom skummare än min roll i trion jag, Dennis
och Alexandra, många år tillbaka, även om förhållandena har en viss
likhet... Jag har ju även jämfört oss med mig, Ylva och Michis. Men
jag har inte bestämt mig för vilken av de två triona som den nuvarande
liknar mäst... Men som sagt, jag har iaf något att jämföra med (både
utifrån en trio där jag var "tredje benet" och en där njag var en i
kärleksparet)... Undrar hur många andra som hamnar i såna här trios
(och för den delen hur många som hamnar i riktiga treparters
<Em>förhållanden</Em>).</P>
 <Paus>Pratade med Benny och kettil på telefon. Jag blev faktiskt
avbruten mitt i mitt skrivande av den här kommentaren... Nåja.</Paus>

 <P>Fast egentligen är väl alla mina förhållanden med människor rätt
skumma. Det sägs att män tänker på sex 90% av sin vakna tid. Chees!
Stämmer iaf inte på mig. Men jag tänker nog runt 50% av min vakna tid
på brelationer, på ett eller annat sätt. Iofs så ägnas ju då en del av
den <Em>icke vakna</Em> tiden åt tankar på sex ist... Fast hur skulle
de kunna vara annat, mtp hur trasig, rent socialt, jag är, mest
beroende på de två åren på Hammarspången, delvis beroende på det
gångna året i Paris, men till stor del beroende enbart på mina gener
eller vfsh? det enda vettigare förhållande jag haft med en annan
människa, utan att det varit ganska ytligt, var ju med Ylva... Iofs
hade jag ytliga kontakter med folk medans jag bodde i Linköping...</P>

 <Paus></Paus>
 <P>Jag har sittit i köket medans de gosat och moffat i sig makaroner
med ost... Hm, jag blir bara mer förvirrad när det gäller min relation
till dem som par. Suck. Nåja, tiden lär utvisa vad jag är och vad de
är...</P>

 <Paus></Paus>
 <P>jesper frågade mig ang. min teknologhatt idag, och provade både
den och min studenthatt. Man offrar allt, och får en förstörd
personlighet och två hattar.</P>

  <Paus>Suttit och sett Fear and Loathing tillsammans.</Paus>
  <P>Jo, det finns klara likheter mellan den här trion och Jag, Dennis
och Alexandra... Slående likheter. Jag börjar tom flippa ur och bli
glad och kramig av mig. Det smittar. Precis som då...</P>
 </Comment>
 </Comment>
</C>

<C date="05/04/01">
 <P>Oron kryper i kropppen på mig. Jag vet inte vad det är, men det är
fysiskt. Snart kommer jag explodera. Jag har inte dansat på snart två
veckor. det är en anledning. Att jag inte <Em>gör</Em> något, är en
annan. Jag har visserligen varit i stan idag; snokat runt i ett
antikvariat och suttit på kafé. Men jag umgås inte mycket, och jag
hackar inte mycket heller. Jag bara läser. I vanliga fall brukar jag
ägna en hel del tid åt att hänga i LysKOM och babbla skit med Tobben,
Marx och Jenny, och en del åt att IRCa med Maria. men nu har Maria
Jesper här, och den enda dag när han inte var det, så blev det liksom
inte lika nära som när vi var i Paris eller över IRC. Fast hon var nog
trött...</P>
 <P>På ett sätt har jag blivit tonårspappa, skulle man kunna säga. Jag
har ägnat dagarna åt att städa upp efter Maria och Jesper, iaf lite
grand (diskade just upp helvetesdisken)... Jag skall då få allt för
tidigt. Utom ett eget förhållande då... Jag vet alldeles för mycket,
men har varit med om alldeles för lite, när det gäller sånt. Och jag
blir nervös när det kommer på tal att faktiskt ägna sig åt sex. Att
bara prata <Em>om</Em> det är däremot inget problem, precis som med
allt annat. Att jag över huvud taget tänker på det är mäst för att jag
blir påmind av de där unga lyckliga två. När jag var i Paris var det
den mästa tiden något som bara inte existerade - jag hade annat att
ägna mig åt...</P>
</C>

<C date="06/04/01">
 <P>Jag kan höra skillnaden på deras steg. Maria tassade in i köket -
vad hon skulle göra vet jag inte. Jag såg henne inte, men jag hörde
att det var hon, inte Jesper. Sen lutade jag mig lite åt sidan, så jag
såg hennes hår, och viste att jag hade rätt...</P>

 <Paus></Paus>
 <P>Jag har pratat en hel del med Jesper nu. I grå kväll när Maria
sov, och idag när hon var på ngn konstutställning. Om allt
möjligt. Från kvantmekanik och vetenskapsteori till relationer. Och
livsnjutelse. Han verkar ha bilden av mig som en asketisk
typ. Suck. Det är allas bild. Jag njuter när jag kan, och vågar. men
till skillnad från alla andra munkar, så är det inte rädlsan för guds
straff som håller mig tillbaka, utan rädslan för andra människor, och
för att förstöra den lilla njutning jag har. det är därför jag inte
vågar bli kär - då kanske jag mister den jag ger min kärlek som
vän...</P>
 <P>Han har gått runt och antytt, skämtsamt, har jag iaf uppfattat det
som, att jag skulle hoppa i badet med dem, gosa med dem och allt. Jag
har tagit det som ett skämt varje gång. Jag kanske inte borde ha gjort
det. Därav förvirring. Nu har han sagt saker som får mig att mer och
mer tro motsattsen. Men jag vet inte alls vad Maria tycker. Bara att i
förgår när vi låg och såg på Fear and Loathing, så hade jag kunnat ge
dem båda en stor kram när de sen gick in i Marias rum för att
sova...</P>
 <P>Men Maria är så sluten hur som helst - hon skulle aldrig säga vare
sig bu eller bä, tror jag... Speciellt sluten är hon när Jesper är
med, fast det börjar släppa. Det är som om hon måste lära känna mig en
gång till, den person jag är när Jesper är med. <Em>Jag</Em> känner
mig inte annorlunda. men jag tycker hon reagerar annorlunda. Kanske
gör jag det med, fast jag inte märker det...</P>
 <P>Men man skulle hur som kunna sammanfatta situationen som
förvirrande, iaf för min del. Jag är inte ens så säker på att jag
skulle vilja gosa med dem. Lite smågos, ja - men mer? Jag trro nog
inte jag vill. Alls. Men en kram skulle jag inte ha ngt emot...</P>

 <Paus></Paus>
 <P>Det regnar utanför fönstrena. Ett smått, duggande regn. Som om det
ville påminna mig om att världen finns. Det och skratten från
badrummet. men världen finns inte. Jag har just varit uppkopplad mot
LysKOM ett tag. Världen finns inte. Där är beviset. En beroendes lycka
när han får sin drog. Verklighetens overklighet.</P>
 <P>Det är ett intressant ord, verk, värk. De uttalas lika, men
betyder så olika. Med ett enkelt bokstavsbyte så har man förändrat
betydelsen. Livsvärk. Så hette samlingen av livsverk som vi gjorde på
gymnasiet i svenskan. De flesta uppskattade inte, eller förstod inte,
namnet. Kanske borde hela den här samlingen döpas till "Värklighet"?
Jag gillar såna där lekar med ord. Som childrens'laughter...</P>
 <P>Tobben, eller om det var Marx, tyckte, ang. att komma hit, och
vänner här att clustra besöket med, när jag undrade om deras namn och
adresser, att det var bara en, och hon hade redan pojkvän. På det
svarade jag att det inte var sånt jag var ute efter, jag ville bara ha
fler att babbal bort livet med, varpå han tyckte att "det vvet man
aldrig med dig". Nej, man vet inget med mig. Alls. Eller som i en
slutargumentation över slumpens existens med Jesper: Jag är
slumpen. Bevisa att mina handlingar inte är rent slumpmässiga.</P>

 <Paus></Paus>
 <P>Det är inte ofta jag är. Oftast iaktar jag bara mig själv, utan
att <Em>vara</Em>. Egentligen är det bara när jag dansar som jag är,
som jag finns. Jag önskar jag kunde dansa mer. Att jag kunde dansa
jämt. Jag kan också tvinga mig att vara. När jag inte får någon
glädje, kan jag inte få nog av sorg. Svärtan finns, den med. Om jag
går ut barfota, känner den kalla våta betongen under mina fötter och
den hala, iskalla metallen i balkongräcket under mina fingrar, kan jag
inte undgå att existera. Det finns ingen stans att fly. Jag är
fångad. Jag är fri.</P>
 <Paus>Går ut på balkongen, barfota, som jag alltid är inne.</Paus>
 <P>Jag blir säkert förkyld, och det blir våta fotspår på parketten
när jag går in. Men jag finns. Jag kan ännu känna kylan i mina fötter
och ytterkanterna av mina händer. Jag finns. Men jag glider
iväg. Musiken glider iväg.</P>
 <P>Bara när sinnesintrycken är så starka att de inte kan ignoreras,
finns jag. Bara då <Em>är</Em> jag. Jag bränner mina fingrar på
stearinet i ljusen, jag låter lågan slicka min hud, och för ett kort
ögonblick är ljuslågan hela min värld, och jag finns.</P>
 <P>Det är många gånger jag stirrat in i ett ljus. Jag kan sitta timme
efter timme och bara stirra in i den ljusa lågan. Man blir bländad,
man ser inget annat. Bara lågan, och världen blir singulär. Lågan
försvinner, och man kan koncentrera sig på allt. Så har jag suttit
kvällen före en tenta, med människor runt mig, stojjandes,
festandes. Låtit provfrågorna paradera förbi i mina tankar...</P>
 <Paus></Paus>
 <P>Jo, och jag har precis läst ut <I r="Worlds enougth and
time"></I>. Just nu är jag förvirrad, som jag skrivit. Och den har
inte direkt minskat min förvirring...</P>
</C>

<C date="08/04/00">
 <P>Nu är jag tillbaka i Karlstad igen, efter en tripp till
Söderköping och Linköping. Men mäst från en massa resande. Att åka
till Norrköping kostar 135kr, enkel resa, med tåg. Men det tar fyra
timmar. Att åka bil tog ännu längre...</P>
 <P>Jag sitter med hela mitt rum fyllt med saker - möbler, lådor,
kablar, skräp. Det är hemtrevligt. Jag har en dator här. Inte min
vanliga. Inte en snabb. men den spelar mina mp3-CD. Jag kan lyssna på
den medans jag skriver min dagbok, uppkrupen, ihopkrupen i den blå
fotöljen. Den skall för resten stå under min loftsäng hade jag
tänkt. En myshörna för en. mer behöver jag inte.</P>
 <P>Jag har saknat mina saker. Det var en anledning att krypa på
väggarna och gå mig och Maria och jesper på nerverna förut - jag hade
inget att pyssla med. Nu har jag det. Jag har en säng att bygga,
datorer att skruva ihop, kablar att dra och skrot att sortera.</P>
 <P>Men jag har nog fått mer ordning på mig själv genom att åka bort
ett dygn. Jag är inte lika frustrerad av att ha ett par inpå mig, inte
lika förvirrad. Det är skönt. Och så har jag hälsat på Puh (hon hade
min säng, så jag och benny var hos henne och hämtade den, visserligen
bara helt kort, men vi han ändå äta te och prata lite). Att träffa
sina vänner gör en en bit mindre frustrerad över att inte ha nån
flickvän - vänner räcker alldeles.</P>
</C>

<C date="10/04/01">
 <P>Jag skall börja med två konstateranden: Min stolthet kommer bli
mitt fall, och jag kommer sluta på psykakuten.</P>

 <Paus>Det föregående skrev jag vid dagens början. Nu har det hunnit
bli kväll...</Paus>
 <P>Å andra sidan så är jag för stolt för att någonsin närma mig en
psykiatriker. Betala för att få medkännsla eller förståelse? Nej tack!
Det där med betala för olika saker påminner mig om en diskussion jag
hade med Civileme angående horor (det var liksom ett ganska naturligt
samtalsämne mtp var vår favorit-billiga-kinarestaurant låg). Det finns
många argument emot att någonsin köpa sex, de flesta centrerade runt
kvinnan som säljer. men även om man bortser från att många direkt
eller indirekt tvingas till det, och att många horor har drogproblem,
jag även om man bortser från alla moraliska argument, så finns det ett
argument kvar; oavsett hur desperat man än är, att nedlåta sig till
att gå till en hora är att erkänna att man inte kan få sex gratis, att
man inte klarar av att tillfredställa en kvinna!</P>
 <P>Jag blir inte mindre förvirrad vartefter tiden går, utan
mer. Maria och jesper var ute och köpte pizza (ingen orkade laga mat
idag :), och när de kom hem, så fick jag en kram av Jesper, vilken jag
besvarade (jag har varit lite kramhungrig ganska länge :), varpå han
sa nåt i stil med "äntligen"... Fråga mig inte...</P>
 <Paus></Paus>
 <P>Jag har fått igång ett litet nät mellan min bärbara och mina två
stationära (nummer två, balder, gav jag till Love och Vidar när jag
flyttade till Paris, men de tröttnade på den eftersom jag installerat
Linux och dom inte kunde spela sina spel eller nåt, så jag fick
tillbaka den nu). Datorerna på nätet heter: apply (min bärbara 486a),
balder (stationär pentium 75a med 16Mb RAM och två nätverkskort, ett
BNC och ett Combo) och lambda (stationär pentium 225a med 64Mb RAM och
en massa SCSI-jox). Men jag har inte fått igång X på lambda; det
verkar vara nåt skumt med paketen där vissa är från X 4.x.x och vissa
är från 3.3.6, och det funkade med det grafikkort jag hade i Paris,
men inte mitt Matrox Mystique som jag har här - den käkar upp grafiken
och tangentbordet... Och naturligtvis har jag inget nät än, så jag kan
inte ladda ner rätt paket och installera...</P>
</C>

<C date="11/04/01">
 <P>Det är ofta jag glömmer hur olikt, annorlunda mitt liv, och mitt
sätt att leva är. Jag förutsätter att jag lever som alla andra, att
alla vet vad jag vet, att alla tycker att saker jag tycker är
naturliga är det. När jag gick på <Expl
name="Cvet"><P>Datavetenskap</P>C</Expl> på Liu och spelade teater, så
hände det ofta att jag i teatergruppen, som bestod av mestadels
filfak:are, uttryckte mig med ord från datavetenskapen, t.ex. "parser
error". Ingen förstod vad jag menade. Nu känns hela mitt liv lite
så... Påminner mig om något ur <Link name="Trollkarlens stav"
ref="book://title=Trollkarlens stav,author=Terry
Pratchett,origtitle=Equal Rites,isbn=91-32-32237-2,copyright=Terry
Pratchett,copyrightyer=1987">Trollkarlens stav</Link>;
överstetrolkarlen berättar för Mormor Vädervax, om när han en gång
hälsade på hemma i sin by. Hans bröder hade fruar, barn och
barnbarn. Han hade besökt platser de inte kunnat drömma om och
bemästrat monster som de inte ens sett i sina värsta mardrömmar. Varpå
mormor säger "Du kännde dig ensam helt enkelt. Det händer oss
alla."...</P>
</C>

<C date="12/04/01">
 <P>Om man behöver andra människor för sin lycka, är man illa ute. Om
man behöver sig själv för sin lycka är man illa ute. Jag flyr från
andra, från mig själv. Jag misshandlar min själ. Jag har tagit på mig
ensamheten, och det finns ingen väg tillbaka. Att bo med Maria är bra
på ett sätt - jag är inte helt ensam, men samtidigt inte beroende. Jag
är rädd för att vara beroende av någon, eller att någon är beroende av
mig.</P>

 <Paus></Paus>
 <P>Världen har förvandlats till en gråvit gäggamojja. I morse när jag
vaknade snöade det, och marken var täckt av ett tunt lager varm snö,
som här och där genomborrades av den bruna gäggan under. Och jag som
så sent som i förrgår provade mina rollerblades för första gången det
här året! Jag testade att åka in till stan härifrån, vilket visade sig
gå ganska bra, modulo järnvägsbron över älven, där man måste ta sig
upp för en liten trappa och sedan åka på brädor med nogorlunda
signifikanta mellanrum mellan, som hjulen kan fastna i...</P>

 <Paus>Dricker lite av mitt té, sorterar ut några tovor i håret och
funderar...</Paus>
 <P>På något sätt känns det som jag glidit ifrån Maria lite. Mest för
att jag sett henne i ett par för mycket just nu, och innan bara i en
vecka. Det hade kanske varit bättre om det gått som hon tänkt för två
veckor sedan då jag kom hit; att Jesper åkt hem precis innan jag kom,
och hon "haft tid att ägna sig åt dig", som hon uttryckte det... Fast
kanske beror allt på mitt otroliga behov av att samtala. Och Maria är
inte speciellt extrovert verbalt...</P>
 <P>För en halvtimme sen eller så åkte Maria hem-hem. Hon skall vara
borta en vecka. Så nu är allt städat, tyst och tomt. Inga kläder på
golvet, ingen musik från hennes rum, inga berg av disk i köket (jo ett
litet som jag får ta hand om, faktiskt), ingen rökelse och inga
handdukar på golvet i badrummet. Tomt. Och i morgon åker jag till
Silme och Spindel över helgen... Men nästa vecka skall jag vara här
ensam...</P>
</C>

<C date="01/05/01">
 Skickade följande brev till Pernilla:
 <Quote>
Hej Puh!

 Jag vet inte om du märkte att jag blev hemskt ledsen i går kväl av
vad du sa. Iofs var jag trött (och du med?), så jag bara kröp in i ett
hörn och försökte gömma mig. Du har en förmåga att inte bara vara
envis, utan ganska "på". Men det du sa hade inte gjort mig ledsen om
det inte varit sannt...

 Det finns många anledningar till att jag valde Karlstad, till att du
inte fick veta hur jag mådde från början. En hel del skyller jag nog
på att jag måde hemskt dåligt. Jag trodde inte att <Em>någon</Em>
brydde sig om mig, och jag ville inte att någon skulle veta hur illa
jag mådde eller hur misslyckad jag var. Jag är som en katt; mycket,
mycket stolt av mig. Jag har ingen stolthet kvar - jag har förlorat
och gett upp. När jag flyttade till Karlstad trodde jag att jag givit
upp all stolthet; Karlstad finns ju inte. Det hade jag
inte. <Comment><P>Tror jag, ja...</P>Nu har jag det.</Comment>

 Jag saknar Maria som jag kunde prata över IRC med om hur jag
mådde. Nu har hon ingen tid.

 Samtidigt förstår jag inte hur jag någonsin skall klara av att komma
tillbaka till Linköping och leva som jag gjorde innan - som om inget
hänt. Och jag kan inte flytta nu. Det skulle inte fungera praktiskt,
även om jag hittade en lägenhet med nät i Linköping i morgon. Om inte
annat skulle mitt jobb tycka att jag var en himla hattifnatt,
speciellt som jag skulle behöva ta ledigt några dagar för en
flytt. Och även om jag inte har mycket till stolthet längre, så har
jag nån sorts bild av fair play - jag kan inte bara sticka från den
här lägenheten hur som helst - det vorre inte sjyst mot Maria, alls
(Men varför skall jag bry mig så om henne, bryr hon sig om mig
numer?).

 Ja, och nu fick du ett brev ställt till dig, inte ett
dagboksinlägg. Jag är inte helt omedgörlig, och jag kan ta kritik från
dig; Jag tycker nog om dig för att inte tro dig om att säga saker för
att skada mig. Men du får gärna låta bli att diskutera sånt här
klockan fyra på natten efter en lång HG-kväll - jag har mycket lättare
för att bli riktigt ledsen när jag är trött.

Kram,
Egil
 </Quote>
</C>

</C>
